รัฐบาลไทย-ข่าวทำเนียบรัฐบาล-ก.แรงงาน จัดทีมช่างบริการซ่อมเครื่องใช้ไฟฟ้าช่วยผู้ประสบอุทกภัยพื้นที่ภาคเหนือ







                                วันอังคารที่ 23 สิงหาคม 2559                              





    3  





      พิมพ์    
     
    
















   ก.แรงงาน จัดทีมช่างบริการซ่อมเครื่องใช้ไฟฟ้าช่วยผู้ประสบอุทกภัยพื้นที่ภาคเหนือ
 

   ก.แรงงาน กำชับหน่วยงานในสังกัดเร่งช่วยเหลือประชาชนที่ประสบอุทกภัยในพื้นที่ภาคเหนือทั้งระยะเร่งด่วน และภายหลังน้ำลด พร้อมรายงานสถานการณ์อย่างใกล้ชิด ด้านกรมพัฒนาฝีมือแรงงานจัดทีมช่างซ่อมแซมเครื่องใช้ไฟฟ้าที่ศูนย์พัฒนาฝีมือแรงงานจังหวัดและสถาบันพัฒนาฝี 





หม่อมหลวงปุณฑริก สมิติ ปลัดกระทรวงแรงงาน เปิดเผยว่า พลเอก ศิริชัย ดิษฐกุล รัฐมนตรีว่าการกระทรวงแรงงาน มีความห่วงใยต่อพี่น้องประชาชนที่ประสบอุทกภัยในพื้นที่จังหวัดทางภาคเหนือ จึงได้กำชับให้ทุกหน่วยงานในสังกัดเร่งช่วยเหลือประชาชนทั้งระยะเร่งด่วน และภายหลังน้ำลด โดยให้ดำเนินการตามแนวปฏิบัติการให้ความช่วยเหลือแรงงานที่ประสบภัยธรรมชาติและเดือดร้อนด้านอาชีพ ในกรณีที่มีเหตุด่วนเหตุฉุกเฉินจะเข้าไปดูแลประชาชนร่วมกัน พร้อมทั้งเฝ้าระวังติดตามสถานการณ์อย่างใกล้ชิด และรายงานให้ผู้บริหารทราบเป็นระยะ เบื้องต้นกรมพัฒนาฝีมือแรงงาน ได้ประสานหน่วยงานสังกัดในพื้นที่พร้อมจัดทีมช่างเข้าไปซ่อมแซมเครื่องใช้ไฟฟ้าภายหลังน้ำลดเพื่อบรรเทาความเดือดร้อนแก่ประชาชนแล้ว
ปลัดกระทรวงแรงงาน กล่าวต่อว่า สำหรับขั้นตอนแนวปฏิบัติการให้ความช่วยเหลือแรงงานที่ประสบภัยธรรมชาติและเดือดร้อนด้านอาชีพ โดยศูนย์ช่วยเหลือผู้ประสบภัยธรรมชาติกระทรวงแรงงานและจังหวัดนั้นมีแนวทางปฏิบัติใน 5 ขั้นตอน คือ ระยะก่อนเกิดภัย ขณะเกิดภัย ภายหลังเกิดภัย การรายงานสถานการณ์ และการติดตามผล กล่าวคือ ในขณะเกิดภัยให้ทุกหน่วยงานบูรณาการออกให้ความช่วยเหลือผู้ประสบภัยโดยเร่งด่วนเพื่อบรรเทาความเดือดร้อน และภายหลังเกิดภัยให้บูรณาการออกตรวจเยี่ยมสถานประกอบการเพื่อดูแลสิทธิประโยชน์ด้านแรงงานให้ลูกจ้าง ดำเนินโครงการจ้างงานเร่งด่วนและพัฒนาทักษะฝีมือเพื่อบรรเทาความเดือดร้อนด้านอาชีพเพื่อเป็นการเยียวยาหลังประสบภัยให้ประชาชนมีรายได้ยังชีพต่อไป
ทั้งนี้ ประชาชนสามารถติดต่อขอรับความช่วยเหลือได้ที่หน่วยงานในสังกัดกระทรวงแรงงาน
ทั่วประเทศ หรือโทรสายด่วนกระทรวงแรงงาน 1506
----------------------------------------------



ที่มา : http://www.thaigov.go.th/news/contents/details/155