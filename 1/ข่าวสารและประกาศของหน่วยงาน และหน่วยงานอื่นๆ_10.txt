รัฐบาลไทย-ข่าวทำเนียบรัฐบาล-ออท.ยูเครน ประจำประเทศไทย เข้าเยี่ยมคำนับ รอง นรม. และ รมว.กห.







                                วันอังคารที่ 23 สิงหาคม 2559                              





    116  





      พิมพ์    
     
    
















   ออท.ยูเครน ประจำประเทศไทย เข้าเยี่ยมคำนับ รอง นรม. และ รมว.กห.
 

   ออท.ยูเครน ประจำประเทศไทย เข้าเยี่ยมคำนับ รอง นรม. และ รมว.กห. 





นาย Andriy Beshta (อันดรีย์เบชตา) ออท.ยูเครน/ไทย เข้าเยี่ยมคำนับและหารือกับ พล.อ.ประวิตร วงษ์สุวรรณ รองนรม.และ รมว.กห. ณ ศาลาว่าการกลาโหม
ทั้งสองฝ่ายได้หารือร่วมกันถึงพัฒนาการความสัมพันธ์ระหว่างสองประเทศ โดยออท.ยูเครนมีความเข้าใจสถานการณ์ของประเทศไทย พร้อมทั้งสนับสนุนและให้กำลังใจรัฐบาลในการเดินหน้าสู่เป้าหมายตามโรดแมปที่กำหนด ขณะเดียวกัน ก็ได้รายงานให้ทราบถึงสถานการณ์ความไม่มั่นคงของประเทศที่ผ่านมา เป็นเหตุให้ยูเครนไม่สามารถดำเนินอุตสาหกรรมป้องกันประเทศได้ตามกำหนดที่ทำความตกลงกับนานาประเทศรวมทั้งประเทศไทย ซึ่งปัจจุบันสถานการณ์ความรุนแรงภายในประเทศลดลง ส่งผลให้ยูเครนสามารถเริ่มดำเนินอุตสาหกรรมป้องกันประเทศต่อได้แล้ว โดยพร้อมจะทำการผลิตและส่งมอบยุทโธปกรณ์ ประเภทรถถัง ตามที่ได้ลงนามความตกลงกับกองทัพบก ภายใน มี.ค.60

ในขณะเดียวกัน ก็พร้อมที่จะสนับสนุนการขยายความเป็นหุ้นส่วนด้านอุตสาหกรรมป้องกันประเทศกับไทย ในการถ่ายทอดเทคโนโลยีทางทหาร รวมทั้งแนวคิดการจัดตั้งโรงงานผลิตและซ่อมบำรุงยุทโธปกรณ์ประเภทยานเกราะร่วมกับไทยในอนาคต พร้อมกับได้ใช้โอกาสนี้ เรียนเชิญ รอง นรม.และ รมว.กห. เดินทางไปเยือนยูเครน ในฐานะแขกของ กห. ยูเครน เพื่อส่งเสริมและพัฒนาความสัมพันธ์ระหว่าง กห. ทั้งสองประเทศให้แน่นแฟ้นยิ่งขึ้นต่อไป




ที่มา : http://www.thaigov.go.th/news/contents/details/165