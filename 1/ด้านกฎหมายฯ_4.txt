รัฐบาลไทย-ข่าวทำเนียบรัฐบาล-ยธ. จัดงาน "ตลาดคลองผดุง : รวมใจภักดิ์ รักแม่เที่ยงแท้ยุติธรรม"







                                วันอังคารที่ 23 สิงหาคม 2559                              





    330  





      พิมพ์    
     
    
















   ยธ. จัดงาน "ตลาดคลองผดุง : รวมใจภักดิ์ รักแม่เที่ยงแท้ยุติธรรม"
 

   ยธ. จัดงาน "ตลาดคลองผดุง : รวมใจภักดิ์ รักแม่เที่ยงแท้ยุติธรรม" 





เมื่อวันเสาร์ที่ ๒๐ สิงหาคม ๒๕๕๙
นางนฤมล ช่วงรังษี รองเลขาธิการคณะกรรมการป้องกันและปราบปรามยาเสพติด (ป.ป.ส.)
ในฐานะผู้บริหารงานตลาดคลองผดุงกรุงเกษมของกระทรวงยุติธรรม (CEO) ประจำวัน 
พร้อมด้วยคณะผู้บริหาร ได้เยี่ยมชม ให้กำลังใจผู้ประกอบการ และทักทายประชาชนในงานตลาดคลองผดุงกรุงเกษม
"รวมใจภักดิ์รักแม่ เที่ยงแท้ยุติธรรม" ซึ่งจัดขึ้นจนถึงวันที่ ๒๔ สิงหาคม ๒๕๕๙
เพื่อเฉลิมพระเกียรติสมเด็จพระนางเจ้าฯ พระบรมราชินีนาถ
เนื่องในโอกาสมหามงคลเฉลิมพระชนมพรรษา ๗ รอบ ๑๒ สิงหาคม ๒๕๕๙
โดยภายในงานมีการจำหน่ายสินค้า ผลิตภัณฑ์งานฝีมือจากกรมราชทัณฑ์ 
และกรมพินิจและคุ้มครองเด็กและเยาวชน รวมถึงสินค้า OTOP อีกมากมาย
พร้อมทั้งการให้บริการประชาชนจากหน่วยงานในสังกัดกระทรวงยุติธรรม
ทั้งบริการไกล่เกลี่ยข้อพิพาทชั้นบังคับคดี การรับเรื่องราวร้องทุกข์
การให้คำปรึกษาทางกฎหมาย ฯลฯ
อีกทั้ง ได้รวบรวมร้านอาหารเลิศรส สินค้าราคาพิเศษจากกรมการค้าภายใน
และบริษัทในเครือสหพัฒน์พิบูลย์

นอกจากนี้ ตลอดทั้งวันนี้มีกิจกรรมต่างๆมากมาย อาทิ การแสดงรำโนราห์จากเรือนจำกลางนครศรีธรรมราช 
การขับร้องบทเพลงจากศิลปินชื่อดัง และการจำหน่ายสินค้านาทีทอง ๘๔ บาท 



ที่มา : http://www.thaigov.go.th/news/contents/details/116