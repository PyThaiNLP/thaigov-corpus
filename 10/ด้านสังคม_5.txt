รัฐบาลไทย-ข่าวทำเนียบรัฐบาล-รมว. พม. กำชับ จนท.เร่งช่วยเหลือเด็กชายวัย 7 ขวบ ต้องกลายเป็นเด็กพิการตาบอด หลังถูกเพื่อนใช้ฝักต้นคูณทิ่มดวงตา ที่ จ.ศรีสะเกษ 







                                วันศุกร์ที่ 24 กุมภาพันธ์ 2560                              





    282  













   รมว. พม. กำชับ จนท.เร่งช่วยเหลือเด็กชายวัย 7 ขวบ ต้องกลายเป็นเด็กพิการตาบอด หลังถูกเพื่อนใช้ฝักต้นคูณทิ่มดวงตา ที่ จ.ศรีสะเกษ 
 

   รมว. พม. กำชับ จนท.เร่งช่วยเหลือเด็กชายวัย 7 ขวบ ต้องกลายเป็นเด็กพิการตาบอด หลังถูกเพื่อนใช้ฝักต้นคูณทิ่มดวงตา ที่ จ.ศรีสะเกษ และหญิงชราวัย 70 ปี ต้องรับภาระเลี้ยงดูหลานสาวที่ป่วยพิการทางสมอง ที่ จ.นครศรีธรรมราช  





เมื่อวันนี้ 21 ก.พ. 60 เวลา 08.00 น. ที่กระทรวงการพัฒนาสังคมและความมั่นคงของมนุษย์ สะพานขาว กรุงเทพฯ พลตำรวจเอก อดุลย์ แสงสิงแก้ว รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) เป็นประธานการประชุมศูนย์ปฏิบัติการกระทรวงการพัฒนาสังคมและความมั่นคงของมนุษย์ (ศปก.พม.) ครั้งที่ 576/2557-2560 เพื่อรับทราบปัญหาทางสังคมต่างๆ ที่เกิดขึ้นในแต่ละวัน และร่วมหาแนวทางการแก้ไขปัญหาและการป้องกันปัญหาดังกล่าว โดยมีผู้บริหารและผู้แทนจากหน่วยงานในกระทรวงฯ เข้าร่วมประชุม 
 
   พลตำรวจเอก อดุลย์ กล่าวว่า จากกรณี เด็กชายวัย 7 ขวบ ต้องกลายเป็นเด็กพิการตาบอด เนื่องจากถูกเพื่อนบ้านเป็นเด็กชายวัย 10 ขวบ ใช้ฝักของต้นคูณทิ่มดวงตาได้รับบาดเจ็บสาหัส ซึ่งผู้เป็นแม่ของเด็กชายผู้เคราะห์ร้าย ได้ร้องขอดวงตาเทียมให้ลูก เนื่องจากไปโรงเรียนแล้วถูกเพื่อนล้อว่าตาบอด แต่ผู้ปกครองของเด็กชายผู้ก่อเหตุ ปฏิเสธความรับผิดชอบ ไม่ยอมชดใช้ค่าเสียหาย ที่อำเภออุทุมพรพิสัย จังหวัดศรีสะเกษ นั้น ตนได้กำชับให้พัฒนาสังคมและความมั่นคงของมนุษย์จังหวัดศรีสะเกษ (พมจ.ศรีสะเกษ) และหน่วยงานที่เกี่ยวข้องในพื้นที่สังกัดกระทรวงการพัฒนาสังคมฯ เร่งลงพื้นที่เยี่ยมเด็กชายดังกล่าว เพื่อตรวจสอบข้อเท็จจริงและให้การช่วยเหลือในเบื้องต้นตามภารกิจด้านเด็กและผู้พิการของกระทรวงการพัฒนาสังคมฯ พร้อมมอบสิ่งของเครื่องใช้ที่จำเป็น รวมทั้งประสานหน่วยงานที่เกี่ยวข้องในพื้นที่ช่วยเหลือดูแลในเรื่องการเยียวยาฟื้นฟูสภาพจิตใจเด็กชายดังกล่าว และแนะนำให้คำปรึกษาแก่เด็กและครอบครัว เพื่อให้เด็กสามารถใช้ชีวิตประจำวันในสังคมได้อย่างปกติ นอกจากนี้ ทางทีม พม. ในพื้นที่จะติดตามการให้ความช่วยเหลือเป็นระยะอย่างต่อเนื่องต่อไป 
 
    พลตำรวจเอก อดุลย์ กล่าวเพิ่มเติมว่า จากกรณี หญิงชราวัย 70 ปี ต้องรับภาระเพียงลำพังเลี้ยงดูหลานสาววัย 14 ปี ป่วยพิการทางสมอง ไม่ชอบสวมใส่เสื้อผ้า จึงต้องขังไว้ในบ้านตลอดเวลา และไม่สามารถช่วยเหลือตัวเองได้ ครอบครัวมีฐานะยากจน ไม่มีเงินค่ารักษาพยาบาล ด้านพ่อ-แม่ของเด็กหญิงแยกทางกันไปมีครอบครัวใหม่ ที่อำเภอทุ่งสง จังหวัดนครศรีธรรมราช นั้น ตนได้กำชับให้พัฒนาสังคมและความมั่นคงของมนุษย์จังหวัดนครศรีธรรมราช (พมจ.นครศรีธรรมราช) และหน่วยงานที่เกี่ยวข้องในพื้นที่สังกัดกระทรวงการพัฒนาสังคมฯ ลงพื้นที่เยี่ยมครอบครัวดังกล่าว เพื่อตรวจสอบข้อเท็จจริงและให้การช่วยเหลือในเบื้องต้นตามภารกิจของกระทรวงการพัฒนาสังคมฯ พร้อมมอบสิ่งของเครื่องใช้ที่จำเป็น รวมทั้งประสานความร่วมมือกับหน่วยงานที่เกี่ยวข้องในพื้นที่ช่วยเหลือดูแลด้านการส่งเสริมสวัสดิการสังคมที่เหมาะสม เพื่อพัฒนาคุณภาพชีวิตที่ดีในระยะยาว อาทิ การตรวจร่างกายและรักษาพยาบาลผู้ป่วย และผู้สูงอายุ และการให้บริการสวัสดิการสังคมตามสิทธิต่าง ๆ ตามกฎหมาย เป็นต้น นอกจากนี้ ทางทีม พม. ในพื้นที่จะติดตามการให้ความช่วยเหลือเป็นระยะอย่างต่อเนื่องต่อไป
 



ที่มา : http://www.thaigov.go.th/news/contents/details/2063