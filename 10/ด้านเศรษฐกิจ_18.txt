รัฐบาลไทย-ข่าวทำเนียบรัฐบาล-งานเปิดตัวการแก้ไขปัญหาหนี้นอกระบบอย่างบูรณาการและยั่งยืน







                                วันศุกร์ที่ 24 กุมภาพันธ์ 2560                              





    595  













   งานเปิดตัวการแก้ไขปัญหาหนี้นอกระบบอย่างบูรณาการและยั่งยืน
 

   กระทรวงการคลังจะจัดงานเปิดตัวการแก้ไขปัญหาหนี้นอกระบบอย่างบูรณาการและยั่งยืนเพื่อแสดงเจตนารมณ์ของภาครัฐและหน่วยงานภาคีที่มุ่งมั่นร่วมกัน“ขจัดหนี้นอกระบบในประเทศไทยให้เป็นศูนย์” 





   นายพรชัย ฐีระเวช รองผู้อำนวยการสำนักงานเศรษฐกิจการคลัง รักษาการในตำแหน่งที่ปรึกษาด้านเศรษฐกิจการเงิน ในฐานะรองโฆษกกระทรวงการคลัง เปิดเผยว่า กระทรวงการคลังจะจัดงานเปิดตัวการแก้ไขปัญหาหนี้นอกระบบอย่างบูรณาการและยั่งยืนเพื่อแสดงเจตนารมณ์ของภาครัฐและหน่วยงานภาคีที่มุ่งมั่นร่วมกัน“ขจัดหนี้นอกระบบในประเทศไทยให้เป็นศูนย์”โดยให้ความสำคัญกับการแก้ไขปัญหาทั้งในส่วนของลูกหนี้และเจ้าหนี้ควบคู่กันไปอย่างเป็นระบบครบวงจรและต่อเนื่องณห้องประชุมแกรนด์ไดมอนด์บอลรูมอาคารอิมแพ็คฟอรั่มศูนย์แสดงสินค้าและการประชุมอิมแพ็คเมืองทองธานีจังหวัดนนทบุรี ในวันพุธที่ 1 มีนาคม 2560
เวลา 08.00 – 13.00 น.

ในงานดังกล่าวพล.อ.ประยุทธ์จันทร์โอชานายกรัฐมนตรีจะกล่าวปาฐกถาพิเศษ เรื่อง “การแก้ไขปัญหาหนี้นอกระบบอย่างบูรณาการและยั่งยืน”นายอภิศักดิ์ตันติวรวงศ์รัฐมนตรีว่าการกระทรวงการคลังจะมอบใบอนุญาตแก่ผู้ประกอบธุรกิจสินเชื่อรายย่อยระดับจังหวัดภายใต้การกำกับ (สินเชื่อพิโกไฟแนนซ์) รวมทั้ง ธนาคารเพื่อการเกษตรและสหกรณ์การเกษตร และธนาคารออมสินจะมอบสินเชื่อเพื่อช่วยเหลือลูกหนี้นอกระบบ นอกจากนี้ยังจะมีการจัดแสดงนิทรรศการ การเสวนา เรื่อง “ถอดบทเรียนความสำเร็จของการแก้ไขปัญหาหนี้นอกระบบให้กับประชาชน” และการให้คำปรึกษาปัญหาหนี้นอกระบบ

การจัดงานในครั้งนี้มีกลุ่มเป้าหมายผู้เข้าร่วมงานประมาณ 1,500 คน ประกอบด้วย ผู้แทนหน่วยงานภาคีและส่วนราชการที่เกี่ยวข้องผู้แทนจากคณะกรรมการกำกับการแก้ไขปัญหาหนี้สินภาคประชาชนผู้ว่าราชการจังหวัดผู้แทนจากคณะอนุกรรมการไกล่เกลี่ยประนอมหนี้นอกระบบประจำจังหวัดและประจำกรุงเทพมหานครผู้แทนจากคณะอนุกรรมการฟื้นฟูและพัฒนาศักยภาพการหารายได้ของลูกหนี้นอกระบบประจำจังหวัดและประจำกรุงเทพมหานครผู้แทนองค์กรการเงินชุมชนและภาคเอกชนที่สนใจประกอบธุรกิจสินเชื่อพิโกไฟแนนซ์ทำให้คาดว่าการจัดงานในครั้งนี้ จะช่วยเสริมสร้างความตระหนักรู้เกี่ยวกับแนวทางการแก้ไขปัญหาหนี้นอกระบบอย่างบูรณาการแบบเชิงรุกและต่อเนื่องของภาครัฐ อันจะนำไปสู่ความร่วมมือในการแก้ไขปัญหาด้วยความสมัครใจและจริงจังของ
ทุกภาคส่วนที่เกี่ยวข้อง ทำให้เป้าหมายการขจัดหนี้นอกระบบในประเทศไทยให้เป็นศูนย์สามารถสำเร็จเป็นรูปธรรม

คณะโฆษกสำนักงานเศรษฐกิจการคลัง  โทร.02 2739020 ต่อ 3253  โทรสาร 02 618 3374 



ที่มา : http://www.thaigov.go.th/news/contents/details/2062