รัฐบาลไทย-ข่าวทำเนียบรัฐบาล-ธนาคารออมสิน ยกระดับ Mobile Banking กดเงินสด โดยไม่ต้องใช้บัตร ด้วย “MyMo My Card”  ธนาคารออมสิน ยกระดับธุรกรรม Mobile Banking ด้วยบริการ “MyMo My Card”







                                วันอาทิตย์ที่ 26 กุมภาพันธ์ 2560                              





    409  













   ธนาคารออมสิน ยกระดับ Mobile Banking กดเงินสด โดยไม่ต้องใช้บัตร ด้วย “MyMo My Card”  ธนาคารออมสิน ยกระดับธุรกรรม Mobile Banking ด้วยบริการ “MyMo My Card”
 

   ธนาคารออมสิน ยกระดับ Mobile Banking
กดเงินสด โดยไม่ต้องใช้บัตร ด้วย “MyMo My Card”

ธนาคารออมสิน ยกระดับธุรกรรม Mobile Banking ด้วยบริการ “MyMo My Card” ที่กดเงินสดจากตู้ ATM โดย “ไม่ต้องใช้บัตร” นับเป็น “สถาบันการเงินแห่งแรกของเอเชีย” 





   ธนาคารออมสิน ยกระดับ Mobile Banking
กดเงินสด โดยไม่ต้องใช้บัตร ด้วย “MyMo My Card”

ธนาคารออมสิน ยกระดับธุรกรรม Mobile Banking ด้วยบริการ “MyMo My Card” ที่กดเงินสดจากตู้ ATM โดย “ไม่ต้องใช้บัตร” นับเป็น “สถาบันการเงินแห่งแรกของเอเชีย” ด้วยบริการที่เหนือกว่าสะดวกกว่า รวดเร็วกว่า พ้นจากภัยไซเบอร์ เตรียมเปิดให้บริการกลางเดือนมีนาคมนี้

นายชาติชาย พยุหนาวีชัย ผู้อำนวยการธนาคารออมสิน เปิดเผยว่า หลังจากที่ธนาคารออมสินได้นำเสนอนวัตกรรมทางการเงินใหม่ Mobile Banking หรือ MyMo เพื่อเป็นช่องทางการบริการในการอำนวยความสะดวกให้แก่ลูกค้าผ่านโทรศัพท์มือถือแบบสมาร์ทโฟน ด้วยบริการที่รวดเร็ว และปลอดภัยในการใช้บริการ โดยไม่ต้องเดินทางมาติดต่อที่เคาน์เตอร์สาขา ล่าสุดนี้ ธนาคารออมสิน ได้พัฒนาบริการ MyMo ขึ้นมาอีกระดับ เพื่อให้สอดคล้องกับกลยุทธ์และทิศทางนโยบายของธนาคารฯ ที่มุ่งสู่การเป็นธนาคารออมสินยุคใหม่ GSB New ERA : Digi-Thai Banking “Digital for All Thais” ผ่านบริการ “MyMo My Card” ที่สามารถถอนเงินสดได้ที่ตู้ ATM ตู้ ADM ของธนาคารออมสิน โดยไม่ต้องใช้บัตรอิเล็กทรอนิกส์ ซึ่งจะเริ่มให้บริการได้ในวันที่ 15 มีนาคม 2560 นี้
 
สำหรับขั้นตอนการรับบริการนี้ ลูกค้าที่มี MyMo อยู่แล้ว สามารถเข้าสู่ระบบด้วยการ Login ผ่านแอพพลิเคชั่น MyMo และทำรายการถอนเงินสด เลือกบัญชี และจำนวนเงินที่ต้องการ จากนั้น ไปที่ตู้ ATM หรือตู้ ADM ธนาคารออมสิน กดเลือกเมนู “MyMo My Card” ที่หน้าจอแรก แล้วสแกน QR Code ที่หน้าจอ ATM ตรวจสอบรายการยืนยัน และรับเงิน โดยไม่ต้องพิมพ์สลิปจากตู้ ATM

“ลูกค้าสามารถทำรายการผ่านเครือข่ายอินเตอร์เน็ต ได้ทั้ง 3G หรือ 4G และ WIFI ทำรายการถอนเงินสดบน MyMo ที่มือถือท่าน เมื่อไปถึงตู้ ATM แค่กดปุ่มถอนเงินสดจาก MyMo แล้วใช้ QR Code ที่ปรากฏขึ้นหน้าจอโทรศัพท์สแกนที่จุดสแกน ที่ตู้ ATM เงินจะไหลออกมาที่ช่องรับเงินสด โดยไม่ต้องใช้บัตรอิเล็กทรอนิกส์ ทั้งนี้ ระยะเริ่มต้นจะใช้บริการได้ที่ตู้ ATM ในพื้นที่กรุงเทพมหานครและปริมณฑล และจะทยอยเปิดใช้ให้บริการครอบคลุมทั่วประเทศโดยเร็วที่สุด” ผู้อำนวยการธนาคารออมสิน กล่าว
 
นายชาติชาย กล่าวว่า จุดเด่นของบริการนี้คือ ใช้งานง่าย ใช้ระยะเวลาในการถอนเงินน้อยกว่าการถอนด้วยบัตร ATM โดยไม่ต้องรอสลิปจากตู้ แต่รับเป็น e-Slip ที่หน้าจอ MyMo บนมือถือ ขณะเดียวกันยังปลอดภัยจากการ Skimming ข้อมูลบัตรและการลักลอบดูรหัสบัตร ATM จากพวกมิจฉาชีพ ส่วน QR Code มีการเข้ารหัสเพื่อความปลอดภัย และไม่ต้องกลัวว่าจะลืมบัตร ATM ไว้ที่ตู้ และที่สำคัญคือ ค่าธรรมเนียมบริการถูกกว่าบัตร ATM

“สำหรับผู้ที่สนใจเข้าร่วมเปิดประสบการณ์ใหม่กับการถอนเงินสดที่ตู้ ATM โดยไม่ต้องใช้บัตร เพียงติดต่อสมัครใช้บริการ MyMo ที่สาขาธนาคารออมสินทั่วประเทศ หรือสอบถามข้อมูลเพิ่มเติมได้ศูนย์ลูกค้าสัมพันธ์ธนาคารออมสิน โทร.1115 หรือตามสื่อประชาสัมพันธ์ของธนาคารออมสิน” นายชาติชาย กล่าวในที่สุด 



ที่มา : http://www.thaigov.go.th/news/contents/details/2078