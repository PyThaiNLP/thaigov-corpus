รัฐบาลไทย-ข่าวทำเนียบรัฐบาล-นรม. เป็นประธานการประชุมหารือร่วมกับรองนายกรัฐมนตรีและคณะกรรมการผู้ทรงคุณวุฒิในคณะกรรมการบริหารราชการแผ่นดินตามกรอบการปฏิรูปประเทศ ยุทธศาสตร์ชาติ และการสร้างความสามัคคีปรองดอง 







                                วันจันทร์ที่ 6 มีนาคม 2560                              





    368  













   นรม. เป็นประธานการประชุมหารือร่วมกับรองนายกรัฐมนตรีและคณะกรรมการผู้ทรงคุณวุฒิในคณะกรรมการบริหารราชการแผ่นดินตามกรอบการปฏิรูปประเทศ ยุทธศาสตร์ชาติ และการสร้างความสามัคคีปรองดอง 
 

   นรม. เป็นประธานการประชุมหารือร่วมกับรองนายกรัฐมนตรีและคณะกรรมการผู้ทรงคุณวุฒิในคณะกรรมการบริหารราชการแผ่นดินตามกรอบการปฏิรูปประเทศ ยุทธศาสตร์ชาติ และการสร้างความสามัคคีปรองดอง (ป.ย.ป.) 





            วันนี้ (6 มีนาคม 2560) เวลา 09.30 น. ณ ตึกสันติไมตรี (หลังใน) ทำเนียบรัฐบาล พลเอก ประยุทธ์ จันทร์โอชา นายกรัฐมนตรี เป็นประธานการประชุมหารือร่วมกับรองนายกรัฐมนตรีและคณะกรรมการผู้ทรงคุณวุฒิในคณะกรรมการบริหารราชการแผ่นดินตามกรอบการปฏิรูปประเทศ ยุทธศาสตร์ชาติ และการสร้างความสามัคคีปรองดอง (ป.ย.ป.) เกี่ยวกับแนวทางการทำงาน
          ภายหลังเสร็จสิ้นการประชุมเวลาประมาณ 12.30 น. นายสุวิทย์ เมษินทรีย์ รัฐมนตรีประจำสำนักนายกรัฐมนตรี ได้แถลงข่าวสรุปผลการประชุม ดังนี้
          ผลการประชุมหารือร่วมกับรองนายกรัฐมนตรีและคณะกรรมการผู้ทรงคุณวุฒิในคณะกรรมการบริหารราชการแผ่นดินตามกรอบการปฏิรูปประเทศ ยุทธศาสตร์ชาติ และการสร้างความสามัคคีปรองดอง (ป.ย.ป.) ในวันนี้นั้น นายกรัฐมนตรีได้กล่าวว่า ในเรื่องของ ป.ย.ป. นั้นต้องถือว่าเป็นเรื่องที่สำคัญมากและกล่าวได้ว่าปี 2560 นี้เป็นปีของ ป.ย.ป. ดังนั้นการที่จะสามารถขับเคลื่อนประเทศไปข้างหน้าได้ จำเป็นต้องได้รับความร่วมมือจากประชาชนในหลายภาคส่วน โดยการประชุมหารือร่วมในครั้งนี้นั้นมีการแสดงความคิดเห็นในประเด็นสำคัญ ๆ เช่น เรื่องนโยบาย ป.ย.ป. และการส่งมอบต่อนโยบายให้รัฐบาลชุดต่อไป โดยกล่าวแนะนำคณะกรรมการผู้ทรงคุณวุฒิไม่ได้มีหน้าที่ให้คำปรึกษากับคณะกรรรมการในแต่ละชุดเพียงเท่านั้น แต่เห็นควรให้มีการหารือร่วมกันกับทาง ป.ย.ป. และคณะกรรมการผู้ทรงคุณวุฒิร่วมกันในทุกชุดด้วยเพราะว่ามีความเชื่อมโยงเกี่ยวข้องกัน และเป็นไปได้เห็นควรให้มีการจัดทำ Workshop ร่วมกันระหว่างคณะผู้ทรงคุณวุฒิกับทาง ป.ย.ป. ซึ่งจะได้รับฟังความคิดเห็นที่หลากหลายที่เป็นประโยชน์ในการขับเคลื่อนประเทศ โดยเฉพาะความเห็นของ นายศุภชัย พานิชภักดิ์ เลขาธิการการประชุมสหประชาชาติว่าด้วยการค้าและการพัฒนา ซึ่งได้กล่าวถึงตัวชี้วัดต่าง ๆ ในมุมมองมิติในเวทีนานาชาติในเรื่องของหลักธรรมาภิบาล และนวัตกรรมของประเทศไทยซึ่งมีทิศทางแนวโน้มไปในทางที่ดีขึ้น โดยเฉพาะสื่อภายนอกประเทศได้มองภาพรวมประเทศไทยที่ดีขึ้นกว่าเดิม ซึ่งในเรื่องดังกล่าวจำเป็นต้องสื่อความไปถึงพี่น้องประชาชนให้รับทราบเรื่องนี้โดยเร็วเช่นกันว่าการดำเนินการต่าง ๆ ในหลาย ๆ เรื่องของรัฐบาลนั้นมีความคืบหน้าอย่างมาก
          ทั้งนี้ ที่ประชุมในวันนี้ ทางคณะกรรมการผู้ทรงคุณวุฒิเห็นชอบร่วมกันกับทาง ป.ย.ป. ในเรื่องสำคัญ ๆ 2 เรื่อง ดังนี้ เรื่องการพัฒนาทรัพยากรมนุษย์ โดยการพัฒนาทรัพยากรมนุษย์นั้นไม่ใช่เรื่องของกระทรวงศึกษาธิการแต่เพียงอย่างเดียว แต่จำเป็นต้องมีการดำเนินการร่วมกันในหลายหน่วยงานที่เกี่ยวข้อง ทั้งภาครัฐและภาคเอกชน ส่วนเรื่องการขับเคลื่อนการปฏิรูปประเทศนั้น ทางรัฐบาลได้มีการขับเคลื่อนและดำเนินการไปแล้วในช่วง 2-3 ปีที่ผ่านมาอย่างต่อเนื่อง ดังนั้น ในปี 2560 สิ่งที่จำเป็นต้องปฏิรูปประเทศ คือการทำให้เกิดเป็นผลอย่างเป็นรูปธรรม โดยหัวใจของปฏิรูปประเทศคือการที่ประชาชนได้เข้ามามีส่วนร่วมอย่างจริงจังในการช่วยกันขับเคลื่อนการปฏิรูปประเทศ โดยเฉพาะการใช้กระบวนการประชารัฐ
          สุดท้ายนี้ ผลการประชุมร่วมของคณะกรรมการผู้ทรงคุณวุฒิและ ป.ย.ป. ในวันนี้ร่วม 2 ชั่วโมงนั้นได้รับข้อเสนอแนะที่หลากหลายซึ่งเป็นประโยชน์อย่างมาก และคณะกรรมการของทาง ป.ย.ป. ทั้ง 4 คณะนั้นจะมีโอกาสประชุมร่วมกับ ป.ย.ป. ชุดใหญ่ในวันที่ 24 เมษายน 2560 โดยทางคณะกรรมการผู้ทรงคุณวุฒิจะมีโอกาสร่วมกันแสดงข้อคิดเห็น ข้อแนะนำต่าง ๆ พร้อมกันนี้จะมีการหารือกันในภาพรวมต่อไป ทั้งนี้ จะมีการทำงาน Workshop ระหว่างคณะกรรมการผู้ทรงคุณวุฒิ และ ป.ย.ป. ร่วมกันในวันดังกล่าวอีกด้วย
*********************************
กลุ่มประชาสัมพันธ์และเผยแพร่ สำนักโฆษก



ที่มา : http://www.thaigov.go.th/news/contents/details/2217