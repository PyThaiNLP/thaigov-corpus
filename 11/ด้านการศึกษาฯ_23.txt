รัฐบาลไทย-ข่าวทำเนียบรัฐบาล-ราชกิจจานุเบกษา เผยแพร่ประกาศแต่งตั้งศาสตราจารย์







                                วันศุกร์ที่ 10 มีนาคม 2560                              





    323  













   ราชกิจจานุเบกษา เผยแพร่ประกาศแต่งตั้งศาสตราจารย์
 

   เว็บไซต์ราชกิจจานุเบกษา เมื่อวันที่ ๙ มีนาคม ๒๕๖๐ ได้เผยแพร่ประกาศสำนักนายกรัฐมนตรี เรื่อง แต่งตั้งศาสตราจารย์ ในมหาวิทยาลัยเอกชน ๑ ราย และมหาวิทยาลัยของรัฐ/มหาวิทยาลัยในกำกับของรัฐ  ๔ ราย 





● แต่งตั้งศาสตราจารย์ มหาวิทยาลัยศรีปทุม
มีพระราชโองการโปรดเกล้าโปรดกระหม่อมแต่งตั้ง รองศาสตราจารย์ไชยา ยิ้มวิไล ตำแหน่ง รองศาสตราจารย์ สังกัดวิทยาลัยบัณฑิตศึกษาด้านการจัดการ มหาวิทยาลัยศรีปทุม ให้ดำรงตำแหน่ง ศาสตราจารย์ ในสาขาวิชารัฐประศาสนศาสตร์ สังกัดวิทยาลัยบัณฑิตศึกษา ด้านการจัดการของมหาวิทยาลัยศรีปทุม ตั้งแต่วันที่ ๑๙ กันยายน ๒๕๕๗
ประกาศ ณ วันที่ ๑๖ กุมภาพันธ์ พ.ศ. ๒๕๖๐
ผู้รับสนองพระราชโองการ
พลอากาศเอก ประจิน จั่นตอง
รองนายกรัฐมนตรี
รายละเอียดเพิ่มเติม: เว็บไซต์ราชกิจจานุเบกษา
● แต่งตั้งข้าราชการพลเรือนในสถาบันอุดมศึกษา
มีพระราชโองการโปรดเกล้า ฯ แต่งตั้งข้าราชการพลเรือนในสถาบันอุดมศึกษา ให้ดำรงตำแหน่ง ศาสตราจารย์ ในสาขาวิชาของมหาวิทยาลัยต่าง ๆ จำนวน ๔ ราย ดังนี้
๑. รองศาสตราจารย์สุรศักดิ์ เจริญวงศ์ ตำแหน่ง รองศาสตราจารย์ สังกัดคณะจิตรกรรมประติมากรรมและภาพพิมพ์ มหาวิทยาลัยศิลปากร ให้ดำรงตำแหน่ง ศาสตราจารย์ ในสาขาวิชาศิลปไทย สังกัดคณะจิตรกรรมประติมากรรมและภาพพิมพ์ มหาวิทยาลัยศิลปากร ตั้งแต่วันที่ ๒๔ เมษายน ๒๕๕๕
๒. รองศาสตราจารย์ชวินทร์ ลีนะบรรจง ตำแหน่ง รองศาสตราจารย์ สังกัดคณะเศรษฐศาสตร์ มหาวิทยาลัยธรรมศาสตร์ ให้ดำรงตำแหน่ง ศาสตราจารย์ ในสาขาวิชาเศรษฐศาสตร์ สังกัดคณะเศรษฐศาสตร์ มหาวิทยาลัยธรรมศาสตร์ ตั้งแต่วันที่ ๒๑ มิถุนายน ๒๕๕๕
๓. รองศาสตราจารย์ดารุณี จงอุดมการณ์ ตำแหน่ง รองศาสตราจารย์ สังกัดคณะพยาบาลศาสตร์ มหาวิทยาลัยขอนแก่น ให้ดำรงตำแหน่ง ศาสตราจารย์ ในสาขาวิชาการพยาบาล สังกัดคณะพยาบาลศาสตร์ มหาวิทยาลัยขอนแก่น ตั้งแต่วันที่ ๔ กันยายน ๒๕๕๘
๔. รองศาสตราจารย์จำเนียร นันทดิลก ตำแหน่ง รองศาสตราจารย์ สังกัดคณะวิทยาศาสตร์ มหาวิทยาลัยราชภัฏลำปาง ให้ดำรงตำแหน่ง ศาสตราจารย์ ในสาขาวิชาคณิตศาสตร์ สังกัดคณะวิทยาศาสตร์ มหาวิทยาลัยราชภัฏลำปาง ตั้งแต่วันที่ ๑ มกราคม ๒๕๕๙
ประกาศ ณ วันที่ ๑๖ กุมภาพันธ์ พ.ศ. ๒๕๖๐
ผู้รับสนองพระราชโองการ
พลอากาศเอก ประจิน จั่นตอง
รองนายกรัฐมนตรี
รายละเอียดเพิ่มเติม: เว็บไซต์ราชกิจจานุเบกษา



ที่มา : http://www.thaigov.go.th/news/contents/details/2307