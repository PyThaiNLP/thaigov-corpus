รัฐบาลไทย-ข่าวทำเนียบรัฐบาล-ปลัด ก.ดิจิทัลฯ เปิดงานสัมมนาเผยแพร่ผลการศึกษา หลักสูตร และรณรงค์การใช้เทคโนโลยีดิจิทัลอย่างสร้างสรรค์ ครั้งที่ 4







                                วันอังคารที่ 28 กุมภาพันธ์ 2560                              





    231  













   ปลัด ก.ดิจิทัลฯ เปิดงานสัมมนาเผยแพร่ผลการศึกษา หลักสูตร และรณรงค์การใช้เทคโนโลยีดิจิทัลอย่างสร้างสรรค์ ครั้งที่ 4
 

   ปลัด ก.ดิจิทัลฯ 





             นางสาววิไลลักษณ์ ชุลีวัฒนกุล ปลัดกระทรวงดิจิทัลเพื่อเศรษฐกิจและสังคม (ดีอี) เป็นประธานเปิดงานสัมมนาเผยแพร่ผลการศึกษา หลักสูตร และรณรงค์การใช้เทคโนโลยีดิจิทัลอย่างสร้างสรรค์ “Digital Literacy for Digital Citizen to Digital Economy ” ครั้งที่ 4 ซึ่งการสัมมนาดังกล่าวจัดขึ้นเพื่อเผยแพร่ผลการศึกษาการจัดกิจกรรมส่งเสริมความเข้าใจดิจิทัลทั้งในและต่างประเทศ เผยแพร่หลักสูตรความเข้าใจดิจิทัล (Digital Literacy) รณรงค์การใช้เทคโนโลยีดิจิทัลอย่างสร้างสรรค์และเพื่อให้เกิดกิจกรรมที่เป็นแรงขับเคลื่อนประเทศไทยสู่เศรษฐกิจดิจิทัล (Digital Economy) โดยมีผู้สนใจเข้าร่วมกิจกรรม ได้แก่ ครู อาจารย์ ผู้บริหารสถาบันการศึกษา นักเรียน นักศึกษา ข้าราชการ และบุคคลทั่วไป เพื่อสร้างการรับรู้ในกลุ่มตัวแทนพร้อมนำหลักสูตรไปประยุกต์ใช้กับกระบวนการเรียนการสอน การถ่ายทอดองค์ความรู้ และพัฒนาทักษะให้แก่ประชาชน เพื่อเตรียมความพร้อมสู่การเป็นพลเมืองดิจิทัล ให้สามารถกระตุ้นเศรษฐกิจดิจิทัลได้อย่างมีประสิทธิภาพ ตลอดจนเป็นการส่งเสริมการพัฒนาด้านการเรียนรู้ดิจิทัลของประชาชนไทย ให้สามารถบริโภค ผลิต นำสื่อดิจิทัลและเทคโนโลยีไปใช้ ให้เกิดประโยชน์ต่อตนเอง และบุคคลอื่นในสังคม จนสามารถก้าวสู่การนำเทคโนโลยีไปใช้ให้เกิดประโยชน์กับเศรษฐกิจ ในรูปแบบเศรษฐกิจดิจิทัลเพื่อก้าวสู่ไทยแลนด์ 4.0 ต่อไป การสัมมนาดังกล่าวจัดขึ้น ณ ห้อง BB 205 โรงแรมเซ็นทรา บาย เซ็นทารา ศูนย์ราชการและคอนเวนชันเซ็นเตอร์ ถนนแจ้งวัฒนะ เขตหลักสี่ กรุงเทพฯ เมื่อวันที่ 27 กุมภาพันธ์ 2560
 

**************************



ที่มา : http://www.thaigov.go.th/news/contents/details/2116