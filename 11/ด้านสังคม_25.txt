รัฐบาลไทย-ข่าวทำเนียบรัฐบาล- ก.วิทย์ รวมพลัง บริการประชาชน ณ พระบรมมหาราชวัง 







                                วันจันทร์ที่ 13 มีนาคม 2560                              





    264  













    ก.วิทย์ รวมพลัง บริการประชาชน ณ พระบรมมหาราชวัง 
 

    ก.วิทย์ รวมพลัง บริการประชาชน ณ พระบรมมหาราชวัง  





ตามที่รัฐบาลมอบหมายให้กระทรวงวิทยาศาสตร์และเทคโนโลยี (วท.) เปิดให้บริการประชาชนและอำนวยความสะดวกแก่ประชาชนที่ต้องการเดินทางไปถวายราชสักการะ พระบาทสมเด็จพระปรมินทรมหาภูมิพลอดุลยเดช ตั้งแต่วันที่ 23 ตุลาคม 2559 ที่ผ่านมาจนถึงปัจจุบันที่สนามม้านางเลิ้งนั้น นางนันทวรรณ  ชื่นศิริ หัวหน้าผู้ตรวจราชการกระทรวงวิทยาศาสตร์และเทคโนโลยี กล่าวว่า รัฐบาลได้มอบหมายภารกิจเพิ่มเติม ในการจัดเตรียมอาหาร เครื่องดื่มเพื่อรองรับประชาชนระหว่างที่รอคิวเข้ากราบพระบรมศพระหว่างวันที่ 20 – 28 กุมภาพันธ์ 2560 ณ พระบรมมหาราชวังและท้องสนามหลวง
นางนันทวรรณ ชื่นศิริ หัวหน้าผู้ตรวจราชการ กระทรวงวิทยาศาสตร์และเทคโนโลยี เปิดเผยว่า กระทรวงวิทยาศาสตร์มีความพร้อมในการอำนวยความสะดวกประชาชนในด้านต่างๆ อาทิ ด้านอาหาร ด้านการปฐมพยาบาล ด้านความปลอดภัย และได้มีการประชุมหารือกับเจ้าหน้าที่ อาสาสมัครทุกๆท่าน เพื่อให้ภารกิจนั้นสำเร็จไปได้ด้วยดี เนื่องจาก มีประชาชนจำนวนมากทยอยเข้ามากราบพระบรมศพกันตลอดทั้งวัน จึงจำเป็นต้องมีการวางแผน แบ่งงานในส่วนต่างๆ เพื่อรองรับประชาชนในแต่ละจังหวัดที่เดินทางเข้ามายังกรุงเทพมหานคร เดินทางไปยังพระบรมมหาราชวัง เพื่อกราบพระบรมศพ พระบาทสมเด็จพระปรมินทรมหาภูมิพลอดุลยเดช

สำหรับบรรยากาศที่พระบรมมหาราชวัง และท้องสนามหลวงในช่วงเช้าวันนี้ ยังคงมีประชาชนจากทั่วทุกสารทิศ เดินทางมาต่อแถว รอเข้ากราบถวายบังคม พระบรมศพ พระบาทสมเด็จพระปรมินทรมหาภูมิพลอดุลยเดช ณ พระที่นั่งดุสิตมหาปราสาท ในพระบรมมหาราชวัง อย่างต่อเนื่อง ในขณะที่การรักษาความปลอดภัยยังคงเป็นไปอย่างเข้มงวด โดยประชาชนที่จะเข้ามาในท้องสนามหลวง จะต้องเดินผ่านเข้าจุดคัดกรองของเจ้าหน้าที่ ผ่านเข้าเครื่องแสกน และผ่านการตรวจค้นกระเป๋าสัมภาระ เพื่อไม่ให้มีการนำอาวุธของมีคม เข้ามาในพื้นที่ได้ สำหรับด้านอาหาร เครื่องดื่มและด้านอื่นๆ ทางกระทรวงวิทยาศาสตร์และเทคโนโลยีได้จัดเตรียมไว้รองรับประชาชนเพียงพอตลอดทั้งวัน



ที่มา : http://www.thaigov.go.th/news/contents/details/2349