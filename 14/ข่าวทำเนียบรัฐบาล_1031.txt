รัฐบาลไทย-ข่าวทำเนียบรัฐบาล-รองนายกรัฐมนตรี เป็นประธานการประชุมติดตามผลการจัดนิทรรศการพระเมรุมาศฯ







                                วันอังคารที่ 7 พฤศจิกายน 2560                              





    349  





      พิมพ์    
     
    
















   รองนายกรัฐมนตรี เป็นประธานการประชุมติดตามผลการจัดนิทรรศการพระเมรุมาศฯ
 

   รองนายกรัฐมนตรี เป็นประธานการประชุมติดตามผลการจัดนิทรรศการพระเมรุมาศฯ 





   เมื่อวันจันทร์ที่ 6 พฤศจิกายน 2560 เวลา 16.00 น. พลเอก ธนะศักดิ์ ปฏิมาประกร รองนายกรัฐมนตรี เป็นประธานการประชุมติดตามผลการจัดนิทรรศการพระเมรุมาศฯ
รองนายกรัฐมนตรีเปิดเผยว่าผลการสอบถามความคิดเห็นของประชาชนที่ชมนิทรรศการฯ ตามที่ กระทรวงวัฒนธรรม ร่วมกับ สวนดุสิตโพล มหาวิทยาลัยสวนดุสิต พบว่า ประชาชนจากกลุ่มตัวอย่าง ผู้ชมนิทรรศการวันที่ 4 – 5 พฤศจิกายน 2560 จำนวน 2,164 คน เป็นเพศหญิง ร้อยละ 72.74 และเพศชาย ร้อยละ 27.26 โดยจากการสอบถามความประทับใจของประชาชนในการชมนิทรรศการพระราชพิธีถวายพระเพลิง พระบรมศพพระบาทสมเด็จพระปรมินทรมหาภูมิพลอดุลยเดช พบว่า อันดับที่ 1 ร้อยละ 93.02 ประทับใจพระเมรุมาศ และอาคารประกอบ
รองลงมาอันดับที่ 2 ร้อยละ 85.54 ประทับใจ นิทรรศการศาลาลูกขุน ซึ่งประชาชนที่เข้าชมศาลาลูกขุนทั้ง 6 หลัง พบว่ามีความประทับใจและได้รับความรู้มากที่สุด ได้แก่ สมมุติเทวพิมาน: สถาปัตยกรรมพระเมรุมาศ ประติมาสร้างสรรค์:ประติมากรรมประดับพระเมรุมาศ และ ตระการวิจิตรศิลปกรรม:งานประณีตศิลป์ในพระราชพิธี เป็นต้น
อันดับที่ 3 ร้อยละ 84.38 นิทรรศการพระที่นั่งทรงธรรม “พระผู้ทรงเป็นนิรันดร์” 
อันดับที่ 4 ร้อยละ 76.48 ภูมิทัศน์ด้านหน้าพระเมรุมาศอันเนื่องมาจากโครงการพระราชดำริในหลวง รัชกาลที่ 9 อาทิ พันธุ์ข้าวพระราชทาน หญ้าแฝก ต้นยางนา มะม่วงมหาชนก กังหันชัยพัฒนา ฝายน้ำล้น และคันนาข้าวเลขเก้าไทย
และอันดับที่ 5 ร้อยละ 65.25 บริเวณทับเกษตร นำสัมผัสพระสุเมรุสำหรับผู้พิการ 



ที่มา : http://www.thaigov.go.th/news/contents/details/7867