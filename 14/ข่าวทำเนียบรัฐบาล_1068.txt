รัฐบาลไทย-ข่าวทำเนียบรัฐบาล-รองนายกรัฐมนตรี เป็นประธานการประชุมติดตามและประเมินผลการดำเนินงานและตรวจการชมนิทรรศการงานพระราชพิธีถวายพระเพลิงพระบรมศพพระบาทสมเด็จพระปรมินทรมหาภูมิพลอดุลยเดช บรมนาถบพิตร







                                วันจันทร์ที่ 13 พฤศจิกายน 2560                              





    276  





      พิมพ์    
     
    
















   รองนายกรัฐมนตรี เป็นประธานการประชุมติดตามและประเมินผลการดำเนินงานและตรวจการชมนิทรรศการงานพระราชพิธีถวายพระเพลิงพระบรมศพพระบาทสมเด็จพระปรมินทรมหาภูมิพลอดุลยเดช บรมนาถบพิตร
 

   รองนายกรัฐมนตรี เป็นประธานการประชุมติดตามและประเมินผลการดำเนินงานและตรวจการชมนิทรรศการงานพระราชพิธีถวายพระเพลิงพระบรมศพพระบาทสมเด็จพระปรมินทรมหาภูมิพลอดุลยเดช บรมนาถบพิตร 





   วันนี้ (วันจันทร์ที่ 13 พฤศจิกายน 2560) ณ ท้องสนามหลวง พลเอก ธนะศักดิ์ ปฏิมาประกร รองนายกรัฐมนตรี เป็นประธานการประชุมติดตามและประเมินผลการดำเนินงานและตรวจการชมนิทรรศการงานพระราชพิธีถวายพระเพลิงพระบรมศพพระบาทสมเด็จพระปรมินทรมหาภูมิพลอดุลยเดช บรมนาถบพิตร
กระทรวงวัฒนธรรม ร่วมมือกับหน่วยงานต่างๆ จัดนิทรรศการงานพระราชพิธีถวายพระเพลิงพระบรมศพฯ เพื่อน้อมรำลึกถึงพระมหากรุณาธิคุณผ่านพระราชประวัติ พระราชกรณียกิจและโครงการอันเนื่องมาจากพระราชดำริ และเปิดโอกาสให้เด็ก เยาวชน และประชาชนได้เรียนรู้ขนบธรรมเนียมโบราณราชประเพณีของไทยที่เป็นมรดกทางวัฒนธรรมและภูมิปัญญาอันล้ำค่าของไทยที่มีการสืบทอดและอนุรักษ์ไว้มาตั้งแต่อดีตจนถึงปัจจุบัน ระหว่างวันที่ 2 - 30 พฤศจิกายน 2560 เวลา 07.00 - 22.00 น. ซึ่งตั้งแต่วันที่ 2-12 พฤศจิกายนที่ผ่านมา มีประชาชน ผู้พิการและผู้สูงอายุ พระภิกษุ สามเณรและแม่ชี นักเรียน นักศึกษา ชาวต่างชาติและสื่อมวลชน เข้าชมนิทรรศการรวมทั้งหมด 11 วัน  683,411 คน
โดยผู้เข้าชมนิทรรศการจะได้รับแจกแผ่นพับนำชมนิทรรศการที่จัดพิมพ์ 3 ล้านฉบับ ประกอบด้วย ฉบับภาษาไทย ภาษาอังกฤษ และภาษาจีน และโปสการ์ดที่ระลึกเป็นพระบรมฉายาลักษณ์พระบาทสมเด็จพระปรมินทรมหาภูมิพลอดุลยเดช บรมนาถบพิตร พระเมรุมาศและภาพถ่ายริ้วขบวนพระบรมราชอิสริยยศที่มีทั้งหมด 9 แบบ ซึ่งจัดพิมพ์ 3 ล้านแผ่น โดยโปสการ์ดแจกวันละ 1 แบบ 



ที่มา : http://www.thaigov.go.th/news/contents/details/8046