รัฐบาลไทย-ข่าวทำเนียบรัฐบาล-นรม. กล่าวสนับสนุนการจัดงาน “OTOP City 2017” เพื่อเป็นการเพิ่มศักยภาพผู้ผลิต สร้างรายได้ให้กับชุมชน ส่งเสริมช่องทางการตลาดให้กับผลิตภัณฑ์ชุมชน ทั้งในประเทศ และต่างประเทศ







                                วันอังคารที่ 12 ธันวาคม 2560                              





    466  





      พิมพ์    
     
    
















   นรม. กล่าวสนับสนุนการจัดงาน “OTOP City 2017” เพื่อเป็นการเพิ่มศักยภาพผู้ผลิต สร้างรายได้ให้กับชุมชน ส่งเสริมช่องทางการตลาดให้กับผลิตภัณฑ์ชุมชน ทั้งในประเทศ และต่างประเทศ
 

   นรม. กล่าวสนับสนุนการจัดงาน “OTOP City 2017” เพื่อเป็นการเพิ่มศักยภาพผู้ผลิต ผู้ประกอบการโอทอป และสร้างรายได้ให้กับชุมชน จัดโดยกรมการพัฒนาชุมชน 17 – 25 ธ.ค. 60 ณ อิมแพ็ค เมืองทองธานี 





            วันนี้ (12 ธันวาคม 2560) เวลา 8.45 น. ณ ห้องโถงกลาง ชั้น 1 ตึกบัญชาการ 1 ทำเนียบรัฐบาล ก่อนการประชุมคณะรัฐมนตรี พลเอกอนุพงษ์ เผ่าจินดา รัฐมนตรีว่าการกระทรวงมหาดไทย นายอภิชาติ โตดิลกเวชช์ อธิบดีกรมการพัฒนาชุมชน และคณะผู้บริหารระดับสูงของกระทรวงมหาดไทยและกรมการพัฒนาชุมชน มาพบ พลเอก ประยุทธ์ จันทร์โอชา นายกรัฐมนตรี เพื่อมอบของขวัญให้คณะรัฐมนตรี ทั้ง 36 คน พร้อมประชาสัมพันธ์งาน “OTOP City 2017” ซึ่งปีนี้จัดภายใต้แนวคิด “ของขวัญจากภูมิปัญญา ประชารัฐ สร้างโอกาส สร้างอาชีพ สร้างรายได้” เพื่อเป็นการเพิ่มศักยภาพผู้ผลิต ผู้ประกอบการโอทอป สร้างรายได้ให้กับชุมชน ส่งเสริมช่องทางการตลาดให้กับผลิตภัณฑ์ชุมชน ทั้งในประเทศ และต่างประเทศ พร้อมเผยแพร่มรดกทางภูมิปัญญาไทยที่มีคุณภาพ ไปสู่กลุ่มผู้บริโภคและนักท่องเที่ยวทั้งชาวไทยและชาวต่างประเทศ ในระหว่างวันที่ 17 - 25 ธันวาคม 2560 นี้ ณ อาคารชาเลนเจอร์ 1 - 3 อิมแพ็ค เมืองทองธานี อำเภอปากเกร็ด จังหวัดนนทบุรี
          อธิบดีกรมการพัฒนาชุมชน กล่าวรายงานว่า งาน “OTOP City 2017” ปีนี้จัดภายใต้แนวคิด “ของขวัญจากภูมิปัญญา ประชารัฐ สร้างโอกาส สร้างอาชีพ สร้างรายได้” เพื่อเป็นการเพิ่มศักยภาพผู้ผลิต ผู้ประกอบการโอทอป สร้างรายได้ให้กับชุมชน ส่งเสริมช่องทางการตลาดให้กับผลิตภัณฑ์ชุมชน ทั้งในประเทศ และต่างประเทศ พร้อมเผยแพร่มรดกทางภูมิปัญญาไทยที่มีคุณภาพ ไปสู่กลุ่มผู้บริโภคและนักท่องเที่ยวทั้งชาวไทยและชาวต่างประเทศ ในระหว่างวันที่ 17 - 25 ธันวาคมนี้ ณ อาคารชาเลนเจอร์ 1 - 3 อิมแพ็ค เมืองทองธานี โดยจะมีผู้ประกอบการ 2,500 ร้านค้าทุกจังหวัดทั่วประเทศ นำผลิตภัณฑ์โอทอป 3 - 5 ดาว มาจัดจำหน่ายในราคาพิเศษกว่า 20,000 รายการ มีราคาตั้งแต่หลักสิบบาทถึงหลักล้านบาท นับว่าเป็นการจัดงานที่ หนึ่งปีมีครั้งเดียว ซึ่งกรมการพัฒนาชุมชนได้คัดเลือกสินค้าของดีทั่วประเทศมาไว้ในงานให้ประชาชนได้เลือกซื้อ ทั้งนี้ ในวาระส่งท้ายปีเก่าต้อนรับปีใหม่นี้ กรมการพัฒนาชุมชนมุ่งหวังให้คนไทยสนับสนุน และเลือกซื้อสินค้าจากภูมิปัญญาไทย สำหรับเป็นของขวัญ ของฝากให้กับบุคคลที่เคารพรัก เพื่อขับเคลื่อนเศรษฐกิจฐานรากมั่นคงเป็นรากฐานของเศรษฐกิจ ประเทศชาติ ซึ่งการสนับสนุนผลิตภัณฑ์โอทอป 1 ชิ้น ถือเป็นการช่วยเหลือชุมชนได้อย่างมหาศาล
         โอกาสนี้ อธิบดีกรมการพัฒนาชุมชน ได้มอบเรือจำลอง จากจังหวัดพระนครศรีอยุธยา ให้แก่ พลเอก ประยุทธ์ จันทร์โอชา นายกรัฐมนตรี เพื่อแสดงถึงการเป็นผู้นำที่มุ่งมั่นนำพาประเทศชาติ ผ่านพ้นวิกฤติ สู่ความมั่นคง มั่งคั่ง ยั่งยืน และนำความสุขคืนให้กับประชาชน พร้อมได้มอบช้างแกะสลัก จากจังหวัดลำปาง ให้แก่ พลเอก ประวิตร วงษ์สุวรรณ รองนายกรัฐมนตรีและรัฐมนตรีว่าการกระทรวงกลาโหม แสดงถึงกำลังสำคัญในการปกป้องประเทศชาติจากภัยคุกคาม นำพารอยยิ้มและความสงบสุขสู่แผ่นดิน จากนั้น มอบเรือสำเภาจำลอง จากจังหวัดสมุทรสาคร ให้แก่ นายสมคิด จาตุศรีพิทักษ์ รองนายกรัฐมนตรี แสดงถึงผู้นำการพัฒนาเศรษฐกิจชาติ ก้าวไปข้างหน้า ขับเคลื่อนสำเภาล่องนาวาไปทุกทิศ นำเศรษฐกิจสู่ความรุ่งเรือง และมอบหัวโขนพระนารายณ์ จากจังหวัดสมุทรสงคราม ให้แก่นายวิษณุ เครืองาม รองนายกรัฐมนตรี แสดงถึงการดูแลรักษากฎกติกาของบ้านเมืองให้เป็นหลักในการเดินหน้าประเทศ เพื่อประชาชนได้เชื่อมั่นและอบอุ่นใจ เป็นต้น
         ทั้งนี้ นายกรัฐมนตรี ได้กล่าวขอบคุณและสนับสนุนการจัดงาน “OTOP City 2017” เพื่อเป็นการเพิ่มศักยภาพผู้ผลิต ผู้ประกอบการโอทอป สร้างรายได้ให้กับชุมชน ส่งเสริมช่องทางการตลาดให้กับผลิตภัณฑ์ชุมชนทั้งในประเทศและต่างประเทศ และเป็นการกระจายรายได้สู่เศรษฐกิจฐานรากอย่างเป็นรูปธรรม
 
****************************************
กลุ่มประชาสัมพันธ์และเผยแพร่ สำนักโฆษก



ที่มา : http://www.thaigov.go.th/news/contents/details/8690