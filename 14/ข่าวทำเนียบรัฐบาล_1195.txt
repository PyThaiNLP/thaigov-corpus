รัฐบาลไทย-ข่าวทำเนียบรัฐบาล-คณะผู้บริหาร SME Bank (ธพว.)  มาพบนายกรัฐมนตรี เพื่อประชาสัมพันธ์การจัดงาน “สุดยอด SMEs ส่งสุข ส่งท้าย ส่งความประทับใจตลาดคลองผดุง 2560” ข้างทำเนียบรัฐบาล 







                                วันอังคารที่ 12 ธันวาคม 2560                              





    561  





      พิมพ์    
     
    
















   คณะผู้บริหาร SME Bank (ธพว.)  มาพบนายกรัฐมนตรี เพื่อประชาสัมพันธ์การจัดงาน “สุดยอด SMEs ส่งสุข ส่งท้าย ส่งความประทับใจตลาดคลองผดุง 2560” ข้างทำเนียบรัฐบาล 
 

   คณะผู้บริหาร SME Bank (ธพว.)  มาพบนายกรัฐมนตรี ประชาสัมพันธ์การจัดงาน “สุดยอด SMEs ส่งสุข ส่งท้าย ส่งความประทับใจตลาดคลองผดุง 2560” ที่ตลาดคลองผดุงกรุงเกษม ข้างทำเนียบรัฐบาล 12-27 ธ.ค. 60   





             วันนี้ (12 ธันวาคม 2560) เวลา 08.30 น. ณ บริเวณโถงชั้น 1 ตึกบัญชาการ 1 ทำเนียบรัฐบาล ก่อนการประชุมคณะรัฐมนตรี นายมงคล ลีลาธรรม กรรมการผู้จัดการ ธนาคารพัฒนาวิสาหกิจขนาดกลางและขนาดย่อมแห่งประเทศไทย นำคณะมาพบ พลเอก ประยุทธ์ จันทร์โอชา นายกรัฐมนตรี เพื่อประชาสัมพันธ์การจัดงาน “สุดยอด SMEs ส่งสุข ส่งท้าย ส่งความประทับใจตลาดคลองผดุง 2560” จัดขึ้นระหว่างวันที่ 12-27 ธันวาคม 2560 ณ ตลาดคลองผดุงกรุงเกษม ข้างทำเนียบรัฐบาล เวลา 10.00-19.00 น. ทุกวัน ไม่เว้นวันหยุดราชการและวันหยุดนักขัตฤกษ์
          ทั้งนี้ ในงานดังกล่าวได้รวบรวมสินค้าดีมีมาตรฐานจากผู้ประกอบการที่มีศักยภาพทั่วประเทศกว่า 400 ราย ทั้งเอสเอ็มอี โอทอป กลุ่มเกษตรกร ผู้ประกอบการรายย่อย วิสาหกิจชุมชน และท่องเที่ยวชุมชน จากทั่วประเทศ โดยแบ่งรูปแบบการจัดงานเป็น 2 สัปดาห์ คือ สัปดาห์ที่ 1 เริ่มตั้งแต่วันที่ 12-18 ธันวาคม 2560 ในรูปแบบ “SMEs สินค้าดี 4.0 ท่องเที่ยวชุมชน” รวบรวมสินค้ามาตรฐานเยี่ยม มีนวัตกรรมจากเอสเอ็มอี โอทอป และธุรกิจเกี่ยวเนื่องกับการท่องเที่ยวชุมชน เช่น แพคเกจท่องเที่ยวไทยปี 2561  และสินค้าที่ระลึกจากท้องถิ่น เป็นต้น ส่วนในสัปดาห์ที่ 2 ตั้งแต่วันที่ 19-27 ธันวาคม 2560 ในรูปแบบ “ของดี ของดัง ของขวัญปีใหม่” คัดสรรสินค้าคุณภาพดีเหมาะซื้อหาเป็นของขวัญในเทศกาลส่งท้ายปีเก่าต้อนรับปีใหม่
          โอกาสนี้ นายกรัฐมนตรีได้กล่าวขอบคุณพร้อมสนับสนุนการจัดงานดังกล่าวของ SME Bank ซึ่งเป็นการให้โอกาสผู้ประกอบการขนาดกลางและขนาดย่อม พร้อมกลุ่มเกษตรกร ได้มีโอกาสนำสินค้ามาจัดจำหน่ายให้กับประชาชนชาวกรุงเทพฯ และปริมณฑลโดยตรง ซึ่งเป็นการส่งเสริมวิสาหกิจชุมชนมีช่องทางจำหน่ายสินค้าส่งผลให้มีรายได้เพิ่มขึ้น
.................................................................................
กลุ่มประชาสัมพันธ์และเผยแพร่ สำนักโฆษก



ที่มา : http://www.thaigov.go.th/news/contents/details/8693