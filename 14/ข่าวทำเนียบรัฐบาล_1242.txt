รัฐบาลไทย-ข่าวทำเนียบรัฐบาล-นายกรัฐมนตรี ประชุมยุทธศาสตร์และแนวทางการพัฒนาภาคเหนือร่วมกับผู้แทนภาคเอกชน  ผู้ว่าฯ 17 จังหวัดภาคเหนือ 







                                วันจันทร์ที่ 25 ธันวาคม 2560                              





    224  





      พิมพ์    
     
    
















   นายกรัฐมนตรี ประชุมยุทธศาสตร์และแนวทางการพัฒนาภาคเหนือร่วมกับผู้แทนภาคเอกชน  ผู้ว่าฯ 17 จังหวัดภาคเหนือ 
 

   นายกรัฐมนตรี เป็นประธานการประชุมยุทธศาสตร์และแนวทางการพัฒนาภาคเหนือร่วมกับผู้แทนภาคเอกชน  ผู้ว่าฯ 17 จังหวัดภาคเหนือ ยืนยันรัฐบาลพร้อมให้การสนับสนุนยกระดับขีดความสามารถกลุ่มภาคเหนือ 





   วันนี้ (25 ธันวาคม 2560) เวลา 13.20 น. ณ ห้องประชุมชั้น 2 อาคารศูนย์เทคโนโลยีสารสนเทศ มหาวิทยาลัยราชภัฎพิบูลสงคราม ตำบลพลายชุมพล อำเภอเมือง จังหวัดพิษณุโลก      พลเอก ประยุทธ์ จันทร์โอชา นายกรัฐมนตรี เป็นประธานการประชุมยุทธศาสตร์และแนวทางการพัฒนาภาคเหนือร่วมกับผู้แทนภาคเอกชน ผู้แทนสภาเกษตรกร ผู้บริหารองค์กรปกครองส่วนท้องถิ่น และผู้ว่าราชการจังหวัดจาก 17 จังหวัดภาคเหนือ เพื่อผลักดันการพัฒนาเศรษฐกิจและสังคมของพื้นที่ในด้านการพัฒนาโครงสร้างพื้นฐานทางอากาศ ทางบก และทางราง ด้านการบริหารจัดการทรัพยากรน้ำและสิ่งแวดล้อม 9 ลุ่มแม่น้ำในภาคเหนือ ด้านการเกษตรและเกษตรแปรรูป ด้านการค้า การลงทุน และการค้าชายแดน ด้านการแพทย์ การบริการผู้สูงอายุและสังคมเพื่อพัฒนาคุณภาพชีวิตประชาชน และด้านการท่องเที่ยวเพื่อพัฒนาการท่องเที่ยวทางวัฒนธรรม และประวัติศาสตร์

โอกาสนี้ นายกรัฐมนตรี ได้กล่าวมอบนโยบายก่อนการประชุมว่า ภาคเหนือเป็นหนึ่งในภูมิภาคที่มีศักยภาพสูง อีกทั้งต้องเชื่อมโยงเศรษฐกิจกับประเทศเพื่อนบ้าน จึงต้องพัฒนาเพื่อยกระดับขีดความสามารถให้กับกลุ่มภูมิภาคได้เดินหน้าต่อไปในอนาคต

 สำหรับการประชุมร่วมในวันนี้ นายกรัฐมนตรี ได้ชี้แจงว่าเพื่อต้องการรับฟังความคิดเห็น รวมถึงปัญหา อุปสรรคต่าง ๆ ที่เกิดขึ้น หากมีสิ่งใดที่ต้องการให้รัฐบาลสนับสนุนขอให้แจ้งมาได้ ซึ่งรัฐบาลพร้อมที่จะรับฟังความคิดเห็นจากทุกภาคส่วน และยินดีให้การส่งเสริม สนับสนุนสิ่งที่เป็นประโยชน์ต่อไป
----------------------
กลุ่มประชาสัมพันธ์และเผยแพร่ สำนักโฆษก



ที่มา : http://www.thaigov.go.th/news/contents/details/8988