รัฐบาลไทย-ข่าวทำเนียบรัฐบาล-รมต. นร. สุวพันธุ์ฯ ตรวจเยี่ยมพร้อมให้นโยบายราชบัณฑิตยสภา







                                วันศุกร์ที่ 29 ธันวาคม 2560                              





    357  





      พิมพ์    
     
    
















   รมต. นร. สุวพันธุ์ฯ ตรวจเยี่ยมพร้อมให้นโยบายราชบัณฑิตยสภา
 

   รมต. นร. สุวพันธุ์ฯ ตรวจเยี่ยมพร้อมให้นโยบายราชบัณฑิตยสภา 





             วันนี้ (28 ธ.ค. 60) เวลา 10.00 น. ณ ห้องประชุม ชั้น 4 ราชบัณฑิตยสภา สนามเสือป่า กรุงเทพฯ นายสุวพันธุ์ ตันยุวรรธนะ รัฐมนตรีประจำสำนักนายกรัฐมนตรีพร้อมคณะ เดินทางไปตรวจเยี่ยมพร้อมให้นโยบายราชบัณฑิตยสภา
          โอกาสนี้ นางสาวกนกวลี ชูชัยยะ เลขาธิการราชบัณฑิตยสภาพร้อมคณะได้ให้การต้อนรับ และได้กล่าวรายงานสรุปถึงภารกิจของราชบัณฑิตยสภาว่า ในการเป็นสถาบันหลักของเครือข่ายทางปัญญาแห่งชาติ และเป็นองค์กรพัฒนาความรู้ที่สามารถเป็นแหล่งสำคัญในการอ้างอิงทางวิชาการ ทั้งนี้ โดยมีพันธกิจในการค้นคว้า วิจัย และบำรุงสรรพวิชา แล้วนำผลงานที่ได้สร้างสรรค์นำไปออกเผยแพร่ให้เป็นคุณประโยชน์ต่อประเทศชาติและประชาชนตลอดจนดำเนินการติดต่อ แลกเปลี่ยนความรู้และประสานงานทางวิชาการกับองค์กรปราชญ์สถาบันทางวิชาการอื่น ๆ ทั้งในและต่างประเทศ รวมทั้งให้บริการทางวิชาการแก่ส่วนราชการ รัฐวิสาหกิจ องค์การมหาชนและหน่วยงานต่าง ๆ ของภาคเอกชนและประชาชน พร้อมจัดทำพจนานุกรม สารานุกรม อักขรานุกรม อนุกรมวิธาน  การบัญญัติศัพท์ทางวิชาการสาขาต่าง ๆ ทั้งภาษาไทยและภาษาต่างประเทศ พร้อมทั้งมีหน้าที่อนุรักษ์ภาษาไทยมิให้เปลี่ยนแปลงไปในทางที่เสื่อม และการส่งเสริมภาษาไทยซึ่งเป็นเอกลักษณ์ของชาติ ให้มีการปรากฎเด่นชัดมากขึ้นต่อไป
          พร้อมกันนี้ รัฐมนตรีประจำสำนักนายกรัฐมนตรี ได้กล่าวมอบนโยบาย โดยสรุปว่า ขอให้ตระหนักถึงบทบาทของราชบัณฑิตยสภาที่จะทำให้ประเทศชาติตั้งมั่นอยู่ในที่ที่ควรจะเป็น โดยยึดมั่นในการรักษาผลประโยชน์ของประเทศชาติมาจนกระทั่งถึงวันนี้ ซึ่งเป็นภารกิจที่ราชบัณฑิตยสภาได้ทำหน้าที่อย่างสมบูรณ์ที่สุดมาโดยต่อเนื่อง ทั้งนี้ นายกรัฐมนตรีให้ความสำคัญกับราชบัณฑิตยสภา เพราะเป็นหน่วยงานต้นแบบในการอนุรักษ์ภาษาไทยให้คงอยู่ตลอดไป จึงเห็นควรทำงานตามแนวทางดังกล่าว ซึ่งสอดคล้องกับนโยบาย Thailand 4.0 ของรัฐบาลโดยให้เกิดผลอย่างเป็นรูปธรรม ทั้งนี้ รัฐมนตรีประจำสำนักนายกรัฐมนตรี จะเป็นสะพานเชื่อมต่อระหว่างราชบัณฑิตสภาไปยังรัฐบาล เพื่อให้ได้เป้าหมายอย่างแท้จริงต่อไป
.....................................................................................................
กลุ่มประชาสัมพันธฺและเผยแพร่ สำนักโฆษก



ที่มา : http://www.thaigov.go.th/news/contents/details/9100