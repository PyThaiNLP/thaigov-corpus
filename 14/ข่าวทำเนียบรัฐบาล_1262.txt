รัฐบาลไทย-ข่าวทำเนียบรัฐบาล-นายกฯ รับทราบข้อมูล ปตท.-บางจาก ปรับลดราคาน้ำมันพรุ่งนี้ ชี้เป็นข่าวดีสำหรับประชาชนผู้เดินทาง ย้ำให้ทุกคนยึดหลักเมาไม่ขับ ปฏิบัติตามกฎจราจร และเอื้อเฟื้อแก่เพื่อนร่วมทาง







                                วันศุกร์ที่ 29 ธันวาคม 2560                              





    250  





      พิมพ์    
     
    
















   นายกฯ รับทราบข้อมูล ปตท.-บางจาก ปรับลดราคาน้ำมันพรุ่งนี้ ชี้เป็นข่าวดีสำหรับประชาชนผู้เดินทาง ย้ำให้ทุกคนยึดหลักเมาไม่ขับ ปฏิบัติตามกฎจราจร และเอื้อเฟื้อแก่เพื่อนร่วมทาง
 

   นายกฯ รับทราบข้อมูล ปตท.-บางจาก ปรับลดราคาน้ำมันพรุ่งนี้ ชี้เป็นข่าวดีสำหรับประชาชนผู้เดินทาง ย้ำให้ทุกคนยึดหลักเมาไม่ขับ ปฏิบัติตามกฎจราจร และเอื้อเฟื้อแก่เพื่อนร่วมทาง 





   พลโท สรรเสริญ แก้วกำเนิด โฆษกประจำสำนักนายกรัฐมนตรี เปิดเผยว่า พลเอก ประยุทธ์ จันทร์โอชา นายกรัฐมนตรี รับทราบข้อมูลจากกระทรวงพลังงานว่า ปตท.และบางจาก ได้ปรับลดราคาขายปลีกน้ำมันกลุ่มเบนซินลิตรละ 30 สตางค์ เว้น E85 ปรับลด 20 สตางค์ ซึ่งจะมีผลตั้งแต่เวลา 05.00 น. ของวันที่ 30 ธ.ค.60
 
ทั้งนี้ นายกรัฐมนตรีกล่าวว่า การปรับลดราคาน้ำมันดังกล่าวถือเป็นข่าวดี และเป็นของขวัญสำหรับพี่น้องประชาชนที่เดินทางในช่วงเทศกาลปีใหม่ โดยนายกรัฐมนตรีขอให้ประชาชนที่เริ่มทยอยเดินทางออกต่างจังหวัดขับรถด้วยความระมัดระวัง ยึดหลักเมาไม่ขับและปฏิบัติตามกฎจราจร รวมทั้งมีน้ำใจเอื้อเฟื้อต่อกัน เพื่อให้ถึงที่หมายอย่างปลอดภัย และมีความสุขกับครอบครัวในช่วงวันหยุดพิเศษนี้
..............................................
สำนักโฆษก



ที่มา : http://www.thaigov.go.th/news/contents/details/9126