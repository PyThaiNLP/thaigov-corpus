รัฐบาลไทย-ข่าวทำเนียบรัฐบาล-นายกรัฐมนตรีอวยพรปีใหม่ 2561 ขอให้คนไทยพบแต่สิ่งที่ดีและยึดมั่นพลังแห่งความสามัคคี







                                วันพุธที่ 3 มกราคม 2561                              





    1,051  





      พิมพ์    
     
    
















   นายกรัฐมนตรีอวยพรปีใหม่ 2561 ขอให้คนไทยพบแต่สิ่งที่ดีและยึดมั่นพลังแห่งความสามัคคี
 

   นายกรัฐมนตรีอวยพรปีใหม่ 2561 ขอให้คนไทยพบแต่สิ่งที่ดีและยึดมั่นพลังแห่งความสามัคคี 





ช่วงเข้าสู่เวลาปีใหม่ (1 ม.ค. 61) พล.อ.ประยุทธ์ จันทร์โอชา นายกรัฐมนตรี ได้กล่าวอวยพรประชาชนคนไทยเนื่องในโอกาสวันขึ้นปีใหม่ 2561 ผ่านทาง โทรทัศน์รวมการเฉพาะกิจแห่งประเทศไทย (ทรท.) ว่า

“พี่น้องประชาชนชาวไทยที่เคารพ เนื่องในศุภวาระขึ้นปีใหม่ พุทธศักราช 2561 ในวันนี้ ถือเป็นนิมิตหมายอันดีในการก้าวไปสู่สิ่งที่ดียิ่งขึ้นของประเทศไทย และเป็นปีแห่งความหวังใหม่ที่ทุกท่านจะได้พบแต่สิ่งที่ดีงาม มีความสุข และประสบความสำเร็จในทุกด้าน ผมในนามรัฐบาล ขอขอบคุณเจ้าหน้าที่ภาครัฐทุกฝ่าย ภาคเอกชน และพี่น้องประชาชนชาวไทย ที่ได้ร่วมแรงร่วมใจแสดงออกถึงความสามัคคีในการขับเคลื่อนประเทศชาติให้สามารถเดินหน้าก้าวผ่านอุปสรรคต่าง ๆ ในปี 2560 ที่ผ่านมา และหวังเป็นอย่างยิ่งว่าพวกเราประชาชนชาวไทยจะยังคงยึดมั่นในพลังแห่งความสามัคคีและนำเอาความรักที่มีต่อประเทศชาติมาเป็นพลังในการขับเคลื่อนประเทศไทยอันเป็นที่รักยิ่งของเราให้พัฒนาก้าวหน้าสืบต่อไป พี่น้องประชาชนชาวไทยที่รักครับ เนื่องในวาระวันขึ้นปีใหม่ พุทธศักราช 2561

ผมขออัญเชิญอำนาจสิ่งศักดิ์สิทธิ์ทั้งหลายที่ทุกท่านเคารพนับถือ ได้โปรดดลบันดาลให้พี่น้องคนไทยทั้งที่อยู่ในประเทศไทยและต่างประเทศทั่วโลก จงประสบแต่ความสุข ความเจริญ ปราศจากอุปสรรคภยันตรายทั้งปวง และสัมฤทธิ์ผลในสิ่งที่พึงปรารถนาโดยทั่วกัน

ในโอกาสนี้ ผมขอเชิญพี่น้องประชาชนชาวไทย ร่วมกันตั้งจิตอธิษฐานขออัญเชิญคุณพระศรีรัตนตรัย พร้อมด้วยพระสยามเทวาธิราช และพระบารมีแห่งสมเด็จ พระบูรพมหากษัตริยาธิราชเจ้าทุกพระองค์ ได้โปรดอภิบาลบันดาลดลให้สมเด็จพระเจ้าอยู่หัว และพระบรมวงศานุวงค์ทุกพระองค์ ทรงพระเจริญด้วยจตุรพิธพรชัยทุกประการ ทรงพระเกษมสำราญ พระสุขภาพพลานามัยแข็งแรง มีพระราชประสงค์จำนงหมายสิ่งใด จงสัมฤทธิ์ดังพระราชหฤทัยปรารถนา ทรงสถิตเป็นพระมิ่งขวัญร่มเกล้าแก่พสกนิกรชาวไทยตราบกาลและนานเทอญ สวัสดีปีใหม่ 2561 ครับ”
..........................
กลุ่มประชาสัมพันธ์และเผยแพร่ สำนักโฆษก



ที่มา : http://www.thaigov.go.th/news/contents/details/9135