รัฐบาลไทย-ข่าวทำเนียบรัฐบาล-นายกฯ พอใจราคาข้าวเปลือกสูงขึ้น พร้อมขอบคุณทุกฝ่ายที่มีส่วนผลักดัน แนะเกษตรกร เจ้าของโรงสี พ่อค้า และหน่วยงานรัฐร่วมถอดบทเรียน ผนึกกำลังแก้ไขปัญหาอย่างยั่งยืน







                                วันจันทร์ที่ 22 มกราคม 2561                              





    262  





      พิมพ์    
     
    
















   นายกฯ พอใจราคาข้าวเปลือกสูงขึ้น พร้อมขอบคุณทุกฝ่ายที่มีส่วนผลักดัน แนะเกษตรกร เจ้าของโรงสี พ่อค้า และหน่วยงานรัฐร่วมถอดบทเรียน ผนึกกำลังแก้ไขปัญหาอย่างยั่งยืน
 

   นายกฯ พอใจราคาข้าวเปลือกสูงขึ้น พร้อมขอบคุณทุกฝ่ายที่มีส่วนผลักดัน แนะเกษตรกร เจ้าของโรงสี พ่อค้า และหน่วยงานรัฐร่วมถอดบทเรียน ผนึกกำลังแก้ไขปัญหาอย่างยั่งยืน 





            วันนี้ (20 มกราคม 2561) พลเอก ประยุทธ์ จันทร์โอชา นายกรัฐมนตรี ได้รับทราบผลการประชุมเชิงปฎิบัติการ “อนาคตข้าวไทย เพื่อความยั่งยืน” ที่กระทรวงพาณิชย์จัดขึ้น เพื่อระดมความคิดเห็นและวิเคราะห์ถึงสถานการณ์ข้าว โดยมีตัวแทนภาครัฐ และภาคเอกชน เช่น สมาคมผู้ส่งออกข้าวไทย สมาคมโรงสีข้าว สมาคมชาวนา ฯลฯ เข้าร่วมประชุม
 
               “นายกฯ พอใจกับราคาข้าวเปลือกที่สูงขึ้น โดยราคาปรับตัวสูงกว่าทุกปีที่ผ่านมาถึงร้อยละ 35 - 40 เนื่องจากได้รับความร่วมมือจากทุกฝ่ายโดยเฉพาะพี่น้องเกษตรกรที่พยายามปรับเปลี่ยนพฤติกรรมการเพาะปลูกตามข้อแนะนำของรัฐบาล ขณะเดียวกันรัฐบาลได้ส่งเสริมการลดต้นทุน เพิ่มผลผลิต โดยเน้นแจกจ่ายพันธุ์ข้าว และลดต้นทุนการปลูกข้าวให้กับเกษตรกร”
 
             นอกจากนี้ นายกรัฐมนตรียังได้ขอบคุณทุกฝ่ายที่ได้ร่วมมือกันผลักดันให้ราคาข้าวสูงขึ้น พร้อมทั้งได้รับการยืนยันจากสมาคมโรงสีข้าวไทยด้วยว่า รัฐบาลเดินมาถูกทางแล้ว และเป็นประโยชน์ต่อระบบการค้าข้าว โดยเฉพาะมาตรการช่วยเหลือเกษตรกรผู้ปลูกข้าวผ่านโครงการสินเชื่อชะลอการขายข้าวเปลือกนาปี หรือ “จำนำยุ้งฉาง” รวมกับเงินช่วยเหลือค่าเก็บเกี่ยวและปรับปรุงคุณภาพ และค่าฝากเก็บหรือค่าขึ้นยุ้ง ทำให้เกษตรกรได้รับประโยชน์อย่างมาก
 
                “นายกฯ แนะให้พี่น้องเกษตรกร เจ้าของโรงสี พ่อค้า และหน่วยงานรัฐร่วมกันถอดบทเรียน ว่าความสำเร็จนั้นเกิดจากสิ่งใด ก็ขอให้ร่วมมือกันดำเนินการตามแนวทางนั้น โดยย้ำว่ารัฐบาลมีความตั้งใจจริงในการช่วยเหลือและแก้ไขปัญหาให้กับเกษตรกรในระยะยาว ตั้งแต่ขั้นตอนการเพาะปลูกไปถึงจัดจำหน่าย อย่างไรก็ตาม อยากให้เกษตรกรทุกคนพัฒนาตนเอง เพื่อก้าวไปสู่การเป็นสมาร์ทฟาร์มเมอร์ โดยประยุกต์ใช้เทคโนโลยีและนวัตกรรมเข้ามาช่วยในแต่ละกระบวนการ ช่วยเพิ่มมูลค่าผลผลิตให้สูงขึ้นอย่างยั่งยืน”
 
******************************



ที่มา : http://www.thaigov.go.th/news/contents/details/9512