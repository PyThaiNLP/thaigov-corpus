รัฐบาลไทย-ข่าวทำเนียบรัฐบาล-ผู้อำนวยการสถาบันพัฒนาผู้นำอิสลาม นำคณะนักศึกษาหลักสูตร “พัฒนาภาวะความเป็นผู้นำศาสนายุคใหม่” หลักสูตรที่ 1 รุ่นที่ 1 ประจำปี 2560 เข้าเยี่ยมคารวะ รอง นรม.พลเอก ธนะศักดิ์ ปฏิมาประกร







                                วันศุกร์ที่ 28 เมษายน 2560                              





    402  





      พิมพ์    
     
    
















   ผู้อำนวยการสถาบันพัฒนาผู้นำอิสลาม นำคณะนักศึกษาหลักสูตร “พัฒนาภาวะความเป็นผู้นำศาสนายุคใหม่” หลักสูตรที่ 1 รุ่นที่ 1 ประจำปี 2560 เข้าเยี่ยมคารวะ รอง นรม.พลเอก ธนะศักดิ์ ปฏิมาประกร
 

   ผู้อำนวยการสถาบันพัฒนาผู้นำอิสลาม นำคณะนักศึกษาหลักสูตร “พัฒนาภาวะความเป็นผู้นำศาสนายุคใหม่” หลักสูตรที่ 1 รุ่นที่ 1 ประจำปี 2560 เข้าเยี่ยมคารวะ รอง นรม.พลเอก ธนะศักดิ์ ปฏิมาประกร เพื่อรับมอบเกียรติบัตรในโอกาสสำเร็จการศึกษาหลักสูตรฯ และรับฟังโอวาท  





                  วันนี้ (27 เมษายน 2560) เวลา 14.30 น. ณ ห้องสีฟ้า ตึกสันติไมตรี (หลังนอก) ทำเนียบรัฐบาล อาจารย์คัมภีร์ ดิษฐากรณ์ ผู้อำนวยการสำนักจุฬาราชมนตรี และผู้อำนวยการสถาบันพัฒนาผู้นำศาสนาอิสลามได้นำนักศึกษาหลักสูตร “พัฒนาภาวะความเป็นผู้นำศาสนายุคใหม่” หลักสูตรที่ 1 รุ่นที่ 1 ประจำปี 2560 จำนวน 39 คน เข้าเยี่ยมคารวะ พลเอก ธนะศักดิ์ ปฏิมาประกร รองนายกรัฐมนตรี เพื่อรับฟังโอวาทซึ่งเป็นประโยชน์ในการเพิ่มแนวทางสำหรับเป็นองค์ความรู้ ในการนำไปพัฒนาสังคมและเกิดประโยชน์ในการต่อยอดความคิด ไปสู่การมีส่วนร่วมสำคัญในการพัฒนาชาติบ้านเมืองให้ก้าวไปข้างหน้าอย่างมั่นคงต่อไป

             หลังจากที่รองนายกรัฐมนตรีมอบประกาศนียบัตรแก่นักศึกษาฯ จำนวน 39 คน เสร็จแล้ว รองนายกรัฐมนตรีได้กล่าวให้โอวาทสรุปความว่าขอให้คณะนักศึกษาได้มีการนำองค์ความรู้ ด้านการบริหารจัดการองค์กรไปต่อยอดให้เป็นผู้นำยุคใหม่ที่มีความเข้มแข็งและมีประสิทธิภาพ เพื่อร่วมกันขับเคลื่อนองค์กรและชุมชนให้มีศักยภาพสอดคล้องกับคำสั่ง หัวหน้าคณะรักษาความสงบแห่งชาติที่ 49/2559 เรื่องมาตรการอุปถัมภ์และคุ้มครองศาสนาต่าง ๆ ในประเทศไทยและมติคณะรัฐมนตรี เมื่อวันที่ 31 มกราคม 2560 ซึ่งเห็นชอบให้มีมาตรการอุปถัมภ์ และคุ้มครองศาสนาต่าง ๆ ในประเทศไทย พร้อมได้กล่าวขอบคุณสำนักจุฬาราชมนตรีที่ได้สนองตอบมาตรการดังกล่าวตามนโยบายของ คสช. และรัฐบาล จึงได้จัดตั้งสถาบันพัฒนาผู้นำศาสนาอิสลาม พร้อมได้รับการสนับสนุนจากกรมการศาสนา กระทรวงวัฒนธรรม กรมการปกครอง กระทรวงมหาดไทย และสำนักจุฬาราชมนตรี ซึ่งในการดำเนินโครงการ “พัฒนาภาวะความเป็นผู้นำศาสนายุคใหม่” ซึ่งเปิดอบรมไปแล้วระหว่างวันที่ 17-26 เมษายน 2560 สอดคล้องกับนโยบายของรัฐบาลเพื่อให้เป็นผู้นำที่มีความรู้ความเข้าใจ ในสิทธิและหน้าที่ของการอยู่ร่วมกันในสังคมที่มีความหลากหลายทางวัฒนธรรมได้อย่างมีประสิทธิภาพและได้นำพาประเทศชาติ ไปสู่ความก้าวหน้าอย่างมั่นคง มั่งคั่ง และยั่งยืน และน้อมนำพระราชปณิธานพระบาทสมเด็จพระเจ้าอยู่หัว รัชกาลที่ 9 ไปปรับใช้ในชีวิตประจำวัน ตามเจตนารมณ์ของ พลเอกประยุทธ์ จันทร์โอชา นายกรัฐมนตรี และหัวหน้า คสช. อย่างเป็นรูปธรรมต่อไป

            จากนั้น รองนายกรัฐมนตรีได้ให้เกียรติถ่ายภาพเป็นที่ระลึกร่วมกับคณะนักศึกษาที่สำเร็จการศึกษาหลักสูตรดังกล่าวด้วยอัธยาศัยอันดี

 
*****************************
กลุ่มประชาสัมพันธ์และเผยแพร่ สำนักโฆษก



ที่มา : http://www.thaigov.go.th/news/contents/details/3355