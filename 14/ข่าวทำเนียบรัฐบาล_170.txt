รัฐบาลไทย-ข่าวทำเนียบรัฐบาล-กระทรวงมหาดไทยและสำนักเลขาธิการนายกรัฐมนตรี ร่วมสานพลังประชารัฐ จัดงาน “สุดยอดสินค้า หลากหลายทั่วไทย หาได้ในที่เดียว” 4-27 พ.ค. นี้ ที่ตลาดคลองผดุงกรุงเกษม  ข้างทำเนียบรัฐบาล







                                วันอังคารที่ 2 พฤษภาคม 2560                              





    3,005  





      พิมพ์    
     
    
















   กระทรวงมหาดไทยและสำนักเลขาธิการนายกรัฐมนตรี ร่วมสานพลังประชารัฐ จัดงาน “สุดยอดสินค้า หลากหลายทั่วไทย หาได้ในที่เดียว” 4-27 พ.ค. นี้ ที่ตลาดคลองผดุงกรุงเกษม  ข้างทำเนียบรัฐบาล
 

   กระทรวงมหาดไทยร่วมแถลงข่าว จัดขึ้นระหว่างวันที่  4-27 พฤษภาคม  2560  เวลา  10.00-19.00 น.  ณ ตลาดคลองผดุงกรุงเกษม  ข้างทำเนียบรัฐบาล 





            วันนี้ (1 พฤษภาคม 2560)  เวลา 10.00  น.  ณ  ศูนย์แถลงข่าว  ตึกนารีสโมสร  ทำเนียบรัฐบาล  นางสาวเรณู  ตังคจิวางกูร”  รองเลขาธิการนายกรัฐมนตรีฝ่ายการเมือง ในฐานะประธานกรรมการดำเนินโครงการตลาดคลองผดุงกรุงเกษม โดยมี นายสุธี  มากบุญ รัฐมนตรีช่วยว่าการกระทรวงมหาดไทย เป็นประธานแถลงข่าวการจัดงาน “Thailand’s Best Local Product  สุดยอดสินค้า  หลากหลายทั่วไทย  หาได้ในที่เดียว”   และมีนายอภิชาติ  โตดิลกเวชช์ อธิบดีกรมการพัฒนาชุมชน  กระทรวงมหาดไทยร่วมแถลงข่าว จัดขึ้นระหว่างวันที่ 
4-27 พฤษภาคม  2560  เวลา  10.00-19.00 น.  ณ ตลาดคลองผดุงกรุงเกษม  ข้างทำเนียบรัฐบาล
          โอกาสนี้ รองเลขาธิการนายกรัฐมนตรีฝ่ายการเมือง ในฐานะประธานกรรมการดำเนินโครงการตลาดคลองผดุงกรุงเกษม  กล่าวว่า  การจัดงานตลาดนัดคลองผดุงกรุงเกษม
ข้างทำเนียบรัฐบาลครั้งนี้จะเป็นครั้งที่  31  ซึ่งผลของการดำเนินงานที่ผ่านมาประสบความสำเร็จเป็นอย่างดียิ่ง  ทำให้ชาวกรุงเทพมหานครและปริมณฑล  ได้มีโอกาสเลือกซื้อสินค้าจากผู้ผลิตโดยตรง  และที่สำคัญทำให้เกษตรกรและผู้ประกอบการสินค้ารายย่อยได้มีแหล่งจำหน่ายและมีรายได้เพิ่มขึ้นเป็นไปตามนโยบายของรัฐบาล  และที่สำคัญทำให้ตลาดคลองผดุงกรุงเกษม  เป็นแหล่งท่องเที่ยวแห่งใหม่ของชาวกรุงเทพมหานคร  โดยสอดคล้องกับแนวความคิดตลาดประชารัฐ 4.0 ตามนโยบายของ พลเอก ประยุทธ์  จันทร์โอชา  นายกรัฐมนตรี 
          จากนั้น  รัฐมนตรีช่วยว่าการกระทรวงมหาดไทย  ได้กล่าวว่างาน  “Thailand’s Best Local  Product  สุดยอดสินค้า  หลากหลายทั่วไทย  หาได้ในที่เดียว”  ซึ่งจะจัดขึ้นเป็นเวลา  3 เดือน  นับตั้งแต่เดือน  พฤษภาคม – กรกฎาคม  พ.ศ.2560  ณ  ตลาดคลองผดุงกรุงเกษม ข้างทำนียบรัฐบาล  เกิดขึ้นจากนโยบาย “พลเอก ประยุทธ์  จันทร์โอชา”  นายกรัฐมนตรี
มีนโยบายให้สำนักเลขาธิการนายกรัฐมนตรี  ดำเนินงานโครงการตลาดคลองผดุงกรุงเกษม  บริเวณข้างทำเนียบรัฐบาล  เพื่อสร้างโอกาสให้เกษตรกรและผู้ประกอบการรายย่อยได้มีแหล่งจำหน่ายสินค้าก่อให้เกิดรายได้เพิ่มขึ้น  ซึ่งที่ผ่านมากระทรวงมหาดไทยได้รับมอบหมายให้เป็นเจ้าภาพในการจัดงานมาแล้ว  2  ครั้ง  คืองาน  OTOP  TO  AEC  มรดกของแผ่นดินจากท้องถิ่นสู่สากล มียอดจำหน่าย  74,810,136  บาท  และงาน  OTOP WISDOM TO THE WORLD  โอทอปภูมิปัญญาไทย    ก้าวไกลสู่สากล  มียอดจำหน่าย  64,027,499  บาท  โดยเป็นการจัดงานร่วมกับกระทรวงการต่างประเทศ
          พร้อมกันนี้  อธิบดีกรมการพัฒนาชุมชน  กล่าวเพิ่มเติมว่างาน  “Thailand’s Best Local  Product    สุดยอดสินค้า  หลากหลายทั่วไทย  หาได้ในที่เดียว”  มีผู้ประกอบการ และเกษตรกรมากกว่า  800 ราย  นำผลิตภัณฑ์ที่เด่นที่สุดในแต่ละจังหวัด  สินค้าทางการเกษตรและอาหารประจำท้องถิ่นมานำเสนอ  ซึ่งในแต่ละเดือนนั้นมีธีมงานที่แตกต่างกันไป ซึ่งเดือนนี้
จัดขึ้นระหว่าง วันที่ 4-27 พฤษภาคม โดยมีธีมงานคือ Forward Greater Innovation  นำเสนอผลิตภัณฑ์แปรรูปที่มีนวัตกรรม  อาทิ  เครื่องจักรสาน  ผ้า  อาหารไทย  และมีการจัดแสดงและจำหน่ายผลิตภัณฑ์ชุมชนจะประกอบไปด้วย  3  ส่วน  คือ 1. ผลิตภัณฑ์ชุมชนบริษัทประชารัฐรักสามัคคีจังหวัดและบริษัทเครือข่ายมากกว่า  100 ราย  2. ผลิตภัณฑ์เด่นและผลผลิตทางการเกษตรของกลุ่มจังหวัดทั่วประเทศรวม  600 ราย  และ 3. อาหารชวนชิมซึ่งเป็นอาหารและเครื่องดื่มที่มีชื่อของจังหวัดต่างๆรวม 180 ราย
          ตอนท้ายของการแถลงข่าว  รองเลขาธิการนายกรัฐมนตรีฝ่ายการเมือง ได้กล่าวเชิญชวนให้สื่อมวลชนร่วมกันประชาสัมพันธ์ข่าวสารในการจัดงานดังกล่าว 
เพื่อช่วยกระตุ้นเศรฐกิจของชาติ  และได้เตรียมพื้นที่จอดรถสำหรับผู้มาเที่ยวชมงาน อาทิ ราชตฤณมัยสมาคม หรือ สนามม้านางเลิ้ง ไว้รองรับเป็นที่เรียบร้อย (ประมาณ 500 คัน) 
พร้อมเชิญชวนประชาชนมา ชม ชิม ช้อปงานนี้  โดยมีสินค้า  OTOP  คุณภาพดีราคาย่อมเยา  พร้อมอาหารอร่อยรสชาติดีจากทุกภูมิภาคทั่วไทยมาบริการอย่างทั่วถึง
***********************************
กลุ่มประชาสัมพันธ์และเผยแพร่ สำนักโฆษก



ที่มา : http://www.thaigov.go.th/news/contents/details/3419