รัฐบาลไทย-ข่าวทำเนียบรัฐบาล-ที่ปรึกษาประธานาธิบดีแห่งรัฐปาเลสไตน์ด้านกิจการศาสนาและความสัมพันธ์ทางศาสนาอิสลามและ    ผู้พิพากษาสูงสุดแห่งศาลชารีอะฮ์แห่งรัฐปาเลสไตน์ เข้าเยี่ยมคารวะนายกรัฐมนตรี







                                วันพฤหัสบดีที่ 4 พฤษภาคม 2560                              





    369  





      พิมพ์    
     
    
















   ที่ปรึกษาประธานาธิบดีแห่งรัฐปาเลสไตน์ด้านกิจการศาสนาและความสัมพันธ์ทางศาสนาอิสลามและ    ผู้พิพากษาสูงสุดแห่งศาลชารีอะฮ์แห่งรัฐปาเลสไตน์ เข้าเยี่ยมคารวะนายกรัฐมนตรี
 

   ที่ปรึกษาประธานาธิบดีแห่งรัฐปาเลสไตน์ด้านกิจการศาสนาและความสัมพันธ์ทางศาสนาอิสลามและ    ผู้พิพากษาสูงสุดแห่งศาลชารีอะฮ์แห่งรัฐปาเลสไตน์ เข้าเยี่ยมคารวะนายกรัฐมนตรี 





   วันนี้ (4 พ.ค. 2560) เวลา 09.30 น. นายมามุด อาล ฮับบาช (Mr. Mahmoud Al Hubbash)ที่ปรึกษาประธานาธิบดีแห่งรัฐปาเลสไตน์ด้านกิจการศาสนาและความสัมพันธ์ทางศาสนาอิสลามและ    ผู้พิพากษาสูงสุดแห่งศาลชารีอะฮ์แห่งรัฐปาเลสไตน์ เข้าเยี่ยมคารวะพลเอก ประยุทธ์ จันทร์โอชา นายกรัฐมนตรี ในโอกาสเยือนไทยในฐานะแขกของกระทรวงการต่างประเทศ

พลโท วีรชน สุคนธปฏิภาค รองโฆษกประจำสำนักนายกรัฐมนตรี กล่าวสรุปสาระสำคัญดังนี้
ทั้งสองฝ่ายยินดีที่ได้พบ โดยนายกรัฐมนตรีกล่าวว่า การเยือนไทยของที่ปรึกษาประธานาธิบดีแห่งรัฐปาเลสไตน์ในครั้งนี้ถือเป็นโอกาสอันดีในการเพิ่มพูนความสัมพันธ์ทวิภาคี โดยเฉพาะทางด้านศาสนา ให้แน่นแฟ้นมากยิ่งขึ้น และยินดีที่ความสัมพันธ์มีการพัฒนาและขยายความร่วมมือในด้านต่างๆ เป็นลำดับ โดยเฉพาะการเยือนไทยอย่างเป็นทางการของประธานาธิบดีแห่งรัฐปาเลสไตน์ในปีที่ผ่านมาได้มีโอกาสหารือในหลายประเด็น ซึ่งขณะนี้มีความก้าวหน้าขึ้นมาตามลำดับ 
 
ส่วนกรอบการประชุม Conference of East Asian Countries for Palestinian Development (CEAPAD) ไทยพร้อมจะเป็นเจ้าภาพจัดการประชุม โดยกำลังอยู่ระหว่างการหารือกำหนดช่วงเวลาการประชุมที่เหมาะสมต่อไป ทั้งนี้ ไทยและปาเสสไตน์ยังเห็นพ้องให้มีการแลกเปลี่ยนทางวัฒนธรรมให้มากยิ่งขึ้นด้วย
 
ทั้งสองฝ่ายได้แลกเปลี่ยนความคิดเห็นเกี่ยวกับกระบวนการสันติภาพในตะวันออกกลาง ซึ่งนายกรัฐมนตรีย้ำว่า ไทยสนับสนุนการเจรจาระหว่างปาเลสไตน์กับอิสราเอล ซึ่งนำไปสู่การอยู่ร่วมกันอย่างสันติ มั่นคงและมีพรมแดนที่ชัดเจนในอนาคตตามแนวทางสองรัฐ (two-state solution) และสนับสนุนให้ทั้งสองฝ่ายกลับเข้าสู่การเจรจาอีกครั้ง เพื่อแสวงหาแนวทางแก้ไขปัญหาร่วมกัน เพื่อความมั่นคงและสันติภาพที่ยั่งยืน ซึ่งที่ปรึกษาประธานาธิบดีกล่าวขอบคุณการสนับสนุนของไทย และเห้นพ้องว่าการแก้ปัญหาต่างๆจะต้องดำเนินด้วยสันติวิธี ไม่ใช้ความรุนแรง
 
 
*****************************



ที่มา : http://www.thaigov.go.th/news/contents/details/3513