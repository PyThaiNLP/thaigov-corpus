รัฐบาลไทย-ข่าวทำเนียบรัฐบาล-รอง นรม. พล.อ.อ.ประจินฯ และคณะเดินทางไปตรวจราชการ และติดตามผลการดำเนินงานแก้ไขปัญหาของโครงการฝายราษีไศล และโครงการฝายหัวนา จังหวัดศรีสะเกษ







                                วันจันทร์ที่ 8 พฤษภาคม 2560                              





    353  





      พิมพ์    
     
    
















   รอง นรม. พล.อ.อ.ประจินฯ และคณะเดินทางไปตรวจราชการ และติดตามผลการดำเนินงานแก้ไขปัญหาของโครงการฝายราษีไศล และโครงการฝายหัวนา จังหวัดศรีสะเกษ
 

   รอง นรม. พล.อ.อ.ประจินฯ และคณะเดินทางไปตรวจราชการ และติดตามผลการดำเนินงานแก้ไขปัญหาของโครงการฝายราษีไศล และโครงการฝายหัวนา จังหวัดศรีสะเกษ 





             วันนี้ (5 พฤษภาคม 2560) เวลา 10.00 น. พลอากาศเอก ประจิน จั่นตอง รองนายกรัฐมนตรีและคณะได้เดินทางไปสำนักงานชลประทานที่ 8 จังหวัดศรีสะเกษ เพื่อตรวจราชการและติดตามผลการดำเนินงานแก้ไขปัญหาของโครงการฝายราษีไศลและโครงการฝายหัวนา
          เมื่อรองนายกรัฐมนตรีและคณะเดินทางไปถึงสำนักงานชลประทานที่ 8 นายทวีศักดิ์ ธนะเดโชพล รองอธิบดีกรมชลประทานที่ 8 จังหวัดศรีสะเกษ ให้การต้อนรับ จากนั้นได้เชิญ รองนายกรัฐมนตรีและคณะเข้าห้องประชุม
          โอกาสนี้ รองนายกรัฐมนตรี ได้เป็นประธานการประชุมพร้อมรับฟังการบรรยายสรุปผลการดำเนินงานของคณะอนุกรรมการแก้ไขปัญหาผลกระทบจากโครงการฝายราษีไศล ซึ่งครอบคลุมพื้นที่ 3 จังหวัด ประกอบด้วย จังหวัดศรีสะเกษ จังหวัดสุรินทร์ และจังหวัดร้อยเอ็ด และรับฟังผลการดำเนินงานของคณะอนุกรรมการแก้ไขปัญหาโครงการฝายหัวนา จังหวัดศรีสะเกษ โดยทั้ง 2 โครงการมีความคืบหน้าในการตรวจสอบพิสูจน์สิทธิว่าด้วยการทำประโยชน์ในพื้นที่ดังกล่าว ทั้งนี้ ประชาชนที่ได้รับผลกระทบจากทั้ง 2 โครงการฯ จำเป็นต้องได้รับการเยียวยาและให้ความช่วยเหลืออย่างเร่งด่วน ตามนโยบายของ พลเอก ประยุทธ์ จันทร์โอชา นายกรัฐมนตรี
          ในช่วงบ่าย รองนายกรัฐมนตรีได้ออกจากห้องประชุมพร้อมพบปะและทักทายประชาชนที่ได้รับผลกระทบจากทั้ง 2 โครงการ ซึ่งรองนายกรัฐมนตรีได้กล่าวทักทาย และรับฟังความคิดเห็นของประชาชนด้วยความสนใจ จากนั้นได้เดินทางโดยเฮลิคอปเตอร์ในการบินสำรวจสภาพพื้นที่ริมฝั่งแม่น้ำมูลตั้งแต่ ฝายราษีไศลถึงฝายหัวนา เพื่อเห็นข้อเท็จจริงของโครงการฯ ในการเป็นข้อมูลประกอบการให้ความช่วยเหลือประชาชนได้อย่างเป็นรูปธรรมต่อไป จนกระทั่งเวลาประมาณ 16.00 น. จึงได้เดินทางกลับกรุงเทพมหานคร
 
******************************************
กลุ่มประชาสัมพันธ์และเผยแพร่ สำนักโฆษก



ที่มา : http://www.thaigov.go.th/news/contents/details/3562