รัฐบาลไทย-ข่าวทำเนียบรัฐบาล-รัฐบาลเตรียมจัดนิทรรศการเสมือนจริง “เย็นศิระ เพราะพระบริบาล” ผ่านเว็บไซต์ เก็บบันทึกเรื่องราวประวัติศาสตร์กิจกรรมเชิดชูสถาบันพระมหากษัตริย์ไทย







                                วันศุกร์ที่ 19 พฤษภาคม 2560                              





    481  





      พิมพ์    
     
    
















   รัฐบาลเตรียมจัดนิทรรศการเสมือนจริง “เย็นศิระ เพราะพระบริบาล” ผ่านเว็บไซต์ เก็บบันทึกเรื่องราวประวัติศาสตร์กิจกรรมเชิดชูสถาบันพระมหากษัตริย์ไทย
 

   โฆษกประจำสำนักนายกรัฐมนตรีเผยภายหลังจากที่รัฐบาลได้จัดนิทรรศการ “เย็นศิระ เพราะพระบริบาล” บริเวณท้องสนามหลวง ตั้งแต่วันที่ 10 ก.พ.60 เป็นต้นมา มีจำนวนผู้เข้าชมแล้วกว่า 395,050 คน ซึ่งเป็นไปตามเป้าหมาย 





   วันนี้  (19 พ.ค. 60)  พลโท สรรเสริญ แก้วกำเนิด โฆษกประจำสำนักนายกรัฐมนตรีเผยว่า  ภายหลังจากที่รัฐบาลได้จัดนิทรรศการ “เย็นศิระ เพราะพระบริบาล” บริเวณท้องสนามหลวง ตั้งแต่วันที่ 10 ก.พ.60 เป็นต้นมา เพื่อเฉลิมพระเกียรติสถาบันพระมหากษัตริย์ที่ทรงเป็นศูนย์รวมจิตใจของคนไทยทั้งชาติ และน้อมรำลึกถึงพระมหากรุณาธิคุณของพระบาทสมเด็จพระปรมินทรมหาภูมิพลอดุลยเดช ล่าสุดมีจำนวนผู้เข้าชม 395,050 คน ซึ่งเป็นไปตามเป้าหมาย และหลังจากนี้กรมศิลปากรจะใช้พื้นที่ภายในท้องสนามหลวงเป็นเส้นทางขนส่งวัสดุอุปกรณ์ เพื่อเร่งก่อสร้างพระเมรุมาศพร้อมสิ่งปลูกสร้างประกอบพระเมรุมาศให้แล้วเสร็จตามกำหนด

รัฐบาลจึงได้ปิดให้เข้าชมนิทรรศการดังกล่าว ตั้งแต่วันที่ 16 พ.ค.60 ที่ผ่านมา โดยจะจัดทำนิทรรศการในรูปแบบเสมือนจริง (Visual Exhibition) ผ่านทางเว็บไซต์ เย็นศิระ เพราะพระบริบาลภายในวันที่ 1 มิ.ย.60 เพื่อจำลองบรรยากาศของนิทรรศการที่จัดแสดง ณ ท้องสนามหลวง รวมทั้งผู้เข้าชมและประมวลภาพกิจกรรมต่าง ๆ จนถึงงานพระราชพิธีถวายพระเพลิงพระบรมศพ ให้ประชาชนได้เข้าชมและเรียนรู้เรื่องราวของสถาบันพระมหากษัตริย์ไทยได้ทุกที่ ทุกเวลา รวมทั้งเก็บบันทึกไว้เป็นประวัติศาสตร์ให้แก่คนรุ่นหลังได้ศึกษาต่อไป
.....................
สำนักโฆษก



ที่มา : http://www.thaigov.go.th/news/contents/details/3833