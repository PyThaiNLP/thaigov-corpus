รัฐบาลไทย-ข่าวทำเนียบรัฐบาล-รอง นรม. พล.อ.อ.ประจินฯ เป็นประธานการประชุมคณะกรรมการแก้ไขปัญหาผลกระทบจากโครงการฝายราศีไศล ครั้งที่ 1/2560







                                วันพฤหัสบดีที่ 16 มีนาคม 2560                              





    380  





      พิมพ์    
     
    
















   รอง นรม. พล.อ.อ.ประจินฯ เป็นประธานการประชุมคณะกรรมการแก้ไขปัญหาผลกระทบจากโครงการฝายราศีไศล ครั้งที่ 1/2560
 

   รอง นรม. พล.อ.อ.ประจินฯ เป็นประธานการประชุมคณะกรรมการแก้ไขปัญหาผลกระทบจากโครงการฝายราศีไศล ครั้งที่ 1/2560 





             วันนี้ (16 มีนาคม 2560) เวลา 09.00 น. ณ ห้องประชุมคณะรัฐมนตรี (เดิม) ชั้น 2 สำนักเลขาธิการคณะรัฐมนตรี ทำเนียบรัฐบาล พล.อ.อ.ประจิน จั่นตอง รองนายกรัฐมนตรี เป็นประธานการประชุมคณะกรรมการแก้ไขปัญหาผลกระทบจากโครงการฝายราศีไศล ครั้งที่ 1/2560 ซึ่งสรุปสาระสำคัญ ดังนี้
          ประธานฯ ได้กล่าวถึงข้อห่วงใยของ พลเอก ประยุทธ์ จันทร์โอชา นายกรัฐมนตรี ที่ต้องการให้แก้ไขปัญหาผลกระทบจากการก่อสร้างฝายราษีไศลที่เป็นปัญหายืดเยื้อและยาวนานให้แก้ไขให้เสร็จสิ้นโดยเร็ว โดยให้บูรณาการแก้ไขปัญหาระหว่างภาคราชการและภาคประชาชนที่ได้รับผลกระทบให้เป็นไปในทิศทางเดียวกัน เพื่อให้ประชาชนที่ได้รับผลกระทบได้รับค่าชดเชยอย่างเท่าเทียมและเป็นธรรม 
          ที่ประชุมได้รับทราบผลการดำเนินงานของกรมชลประทาน ซึ่งนับแต่กรมชลประทานได้รับโอนภารกิจ      ฝายราษีไศลมาจากกรมพัฒนาและส่งเสริมพลังงาน กระทรวงวิทยาศาสตร์เทคโนโลยีและสิ่งแวดล้อม มีราษฎรได้ผ่านการตรวจสอบพิสูจน์สิทธิว่ามีร่องรอยการทำประโยชน์และผ่านความเห็นชอบจากคณะกรรมการฯ โดยได้เสนอให้คณะรัฐมนตรีอนุมัติจ่ายรวม 8 ครั้ง จำนวน 10,796 แปลง เป็นเงิน 1,503,620,985.60 บาท
          นอกจากนี้ ในส่วนของปัญหาการลงพื้นที่สำรวจรังวัดเพื่อการจัดทำแผนที่แปลงกรรมสิทธิ์ที่ล่าช้า      นั้นเนื่องจากจำนวนเจ้าหน้าที่รังวัดมีไม่เพียงพอกับพื้นที่ที่จะต้องดำเนินการรังวัดซึ่งมีจำนวนมาก ที่ประชุมจึงมีมติเห็นชอบให้เพิ่มจำนวนช่างรังวัดเพื่อเร่งรัดการปฏิบัติงานในส่วนนี้ด้วย โดยประธานฯ ได้มอบหมายให้กรมชลประทานและกรมที่ดินร่วมกันบูรณาการดำเนินการ เพื่อกำหนดแผนงานลงพื้นที่รังวัดให้เร็วขึ้น ด้วยการเพิ่มจำนวนเจ้าหน้าที่และเวลาในการทำงาน เพื่อให้การแก้ไขปัญหาดังกล่าวสามารถดำเนินไปได้อย่างรวดเร็ว
          พร้อมกันนี้ ที่ประชุมมีมติเห็นชอบเสนอให้มีการจัดประชุมนอกรอบเพื่อศึกษาเพิ่มเติมจากมติคณะรัฐมนตรีในการกำหนดแนวทางการปฏิบัติที่ถูกต้อง รวมทั้งประธานฯ และคณะจะลงพื้นที่เพื่อติดตามความก้าวหน้าในการแก้ไขปัญหาโครงการดังกล่าวด้วย
 
*******************************
                   กลุ่มประชาสัมพันธ์และเผยแพร่ สำนักโฆษก
  



ที่มา : http://www.thaigov.go.th/news/contents/details/2443