รัฐบาลไทย-ข่าวทำเนียบรัฐบาล-รองนายกรัฐมนตรีเปิดงานวันสิ่งแวดโลก “ชีวิตฉันผูกผันกับธรรมชาติ”







                                วันจันทร์ที่ 5 มิถุนายน 2560                              





    331  













   รองนายกรัฐมนตรีเปิดงานวันสิ่งแวดโลก “ชีวิตฉันผูกผันกับธรรมชาติ”
 

   สร้างความตระหนักรู้แก่ประชาชนในการอนุรักษ์ทรัพยากรธรรมชาติ และสิ่งแวดล้อมอย่างจริงจัง 





        วันนี้ (5 มิ.ย. 60) เวลา 10.30 น. พลเรือเอก ณรงค์ พิพัฒนาศัย เปิดงานวันสิ่งแวดล้อมโลก ประจำปี 2560 ภายใต้แนวคิด Connecting People to Nature พร้อมกล่าวปาฐกถาพิเศษ เรื่อง ชีวิตฉันผูกผันกับธรรมชาติ โดยกล่าวว่าการจัดงานวันสิ่งแวดล้อมเป็นการรณรงค์เพื่อสร้างความตื่นตัวในการอนุรักษ์ทรัพยากรทางธรรมชาติ และสิ่งแวดล้อม มุ่งเน้นให้ประชาชนมีส่วนร่วมการรักษาสิ่งแวดล้อม สร้างความสัมพันธ์ระหว่างมนุษย์กับธรรมชาติ ที่ต้องอยู่ร่วมกัน ดูแลรักษาและให้ความสำคัญกับคุณค่าของธรรมชาติ สร้างความเข้าใจถึงเจตนาที่ต้องการให้ประชาชนช่วยปกป้องรักษาความอุดมสมบูรณ์ของทรัพยากรธรรมชาติและสิ่งแวดล้อม เพื่อบรรเทาผลกระทบจากปัญหาสิ่งแวดล้อมร่วมกันทั่วโลก
    ภายในงานมีการเผยแพร่ผลสำเร็จ และเชิดชูเกียรติบุคคลและองค์กรต้นแบบที่ทำคุณประโยชน์ด้านทรัพยากรธรรมชาติและสิ่งแวดล้อม และมีการจัดนิทรรศการจากหน่วยงานต่าง ๆ ทั้งภาครัฐและเอกชน อีกทั้งประชาชนยังสามารถเข้าร่วมกิจกรรม เพื่อเชื่อมต่อกับธรรมชาติโดยยกเว้นค่าธรรมเนียมเข้าสถานที่ต่าง ๆ ของกระทรวงทรัพยากรธรรมชาติและสิ่งแวดล้อมด้วย เช่น สวนสัตว์ขององค์การสวนสัตว์ ในพระบรมราชูปถัมภ์ ทั่วประเทศไทย การยกเว้นค่าเข้าสวนป่า พร้อมส่วนลดค่าที่พัก และยกเว้นค่าเข้าองค์การสวนพฤษศาสตร์
    นอกจากนั้น กรมส่งเสริมคุณภาพสิ่งแวดล้อม ขอความร่วมมือห้างสรรพสินค้า และร้านสะดวกซื้อ งดให้บริการพลาสติก ในวันจันทร์ พุธ ศุกร์ โดยเริ่มตั้งแต่วันนี้ เพื่อลดปริมาณถุงพลาสติกอย่างจริงจังอีกด้วย 



ที่มา : http://www.thaigov.go.th/news/contents/details/4277