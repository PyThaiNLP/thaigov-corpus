รัฐบาลไทย-ข่าวทำเนียบรัฐบาล-ไทย-จีนกระชับความร่วมมือเพื่อสร้างความเชื่อมั่นในการพัฒนาการท่องเที่ยวเชิงคุณภาพ







                                วันศุกร์ที่ 16 มิถุนายน 2560                              





    292  





      พิมพ์    
     
    
















   ไทย-จีนกระชับความร่วมมือเพื่อสร้างความเชื่อมั่นในการพัฒนาการท่องเที่ยวเชิงคุณภาพ
 

   ไทย-จีนกระชับความร่วมมือเพื่อสร้างความเชื่อมั่นในการพัฒนาการท่องเที่ยวเชิงคุณภาพ 





   วันนี้ (16 มิย 60) เวลา 17.30 น พลเอก ธนะศักดิ์ ปฏิมาประกร รองนายกรัฐมนตรี ประชุมร่วมกับ นายหวัง เสี่ยวเฟิน รองประธานสำนักงานการท่องเที่ยวแห่งสาธารณรัฐประชาชนจีน พร้อมด้วยคณะทำงานประสานความร่วมมือใน
การกำกับดูแลการท่องเที่ยวไทย-จีน ณ โรงแรมดาราเทวี จ. เชียงใหม่

เพื่อให้การทำงานร่วมกันคล่องตัวมีประสิทธิภาพมากขึ้น จึงได้มอบหมายให้อธิบดีกรมการท่องเที่ยวทั้งสองฝ่าย เป็นผู้ประสานงานหลักของทั้งสองฝ่าย

ทั้งนี้ ฝ่ายจีนยินดีสนับสนุนการจัดปีท่องเที่ยวแห่งชาติ และจะไปหารือ เพื่อเตรียมเสนอในการประชุมครั้งต่อไปในเดือนพฤศจิกายน ที่กรุงปักกิ่ง

รองนายกรัฐมนตรีกล่าวหวังเป็นอย่างยิ่งว่าความสัมพันธ์ของทั้งสองประเทศจะแน่นแฟ้นยิ่งๆขึ้น เราจะดูแลนักท่องเที่ยวจีนเป็นอย่างดีเหมือนญาติ และจะเร่งดำเนินการทันทีหากมีการร้องเรียนใดๆ ด้านการท่องเที่ยว  

ท้องถิ่นทุกแห่งจะต้อนรับดูแลด้วยคุณภาพที่มีมาตรฐาน ด้วยการเป็น "เจ้าบ้านที่ดี" ในขณะที่ตำรวจจะเป็นฝ่ายสนับสนุน อำนวยความสะดวกและดูแลความปลอดภัย

นายหวัง เสี่ยวเฟิน กล่าวว่า ที่ประเทศจีนมีการจัดระเบีนบ และตรวจสอบบริษัทนำเที่ยวกว่า 13,000 บริษัท ปรากฎว่า มี 700 บริษัทเข้าข่ายมีความผิด และมีจำนวน 400 ถูกลงโทษ และบางแห่งถูกยกเลิก หรือสั่งปิดกิจการ มีผลให้นักท่องเที่ยวลดลงไปบ้างเช่น ที่ยุนนาน 40% เสฉวน 30% ผลจากการเข้มงวดทำให้มีการปรับปรุงตัวเข้าสู่มาตรฐาน ทำให้มีคุณภาพมากขึ้น ปัจจุบันนี้ที่ มณฑลไหหลำ คืนสู่ปรกติแล้ว ในขณะที่ ยูนนาน ค่อยๆ ฟื้นตัวกลับขึ้นมา

และในโอกาสนี้จีนยังได้ชื่นชมตำรวจท่องเที่ยวไทย ว่ามีประสิทธิภาพอยู่ในระดับต้นๆ ของโลก และขอเชิญไปแลกเปลี่ยนในการประชุมครั้งหน้าด้วย 



ที่มา : http://www.thaigov.go.th/news/contents/details/4607