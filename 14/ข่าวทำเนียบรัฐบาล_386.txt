รัฐบาลไทย-ข่าวทำเนียบรัฐบาล-​นายกรัฐมนตรีชื่นชมผลงานต้นแบบการผลิตนาโนซิลิกอนสามารถนำไปต่อยอดงานวิจัยและเพิ่มมูลค่าให้กับวัตถุดิบที่ได้จากธรรมชาติ







                                วันพฤหัสบดีที่ 22 มิถุนายน 2560                              





    350  





      พิมพ์    
     
    
















   ​นายกรัฐมนตรีชื่นชมผลงานต้นแบบการผลิตนาโนซิลิกอนสามารถนำไปต่อยอดงานวิจัยและเพิ่มมูลค่าให้กับวัตถุดิบที่ได้จากธรรมชาติ
 

   นายกรัฐมนตรี เยี่ยมชมโรงงานต้นแบบการผลิตนาโนซิลิกอน พร้อมชื่นชมว่าเป็นผลงานที่ดี สามารถนำไปต่อยอดงานวิจัยและเพิ่มมูลค่าให้กับแกลบได้ และต้องการให้นำผลงานไปจดทะเบียนนวัตกรรม เพื่อให้ได้มาตรฐาน จะได้ไปแข่งในภาคอุตสาหกรรมและใช้ได้จริง  





วันนี้ (21 มิถุนายน 2560) เวลา 12.30 น. ณ โรงงานต้นแบบการผลิต “นาโนซิลิกอน” จากแกลบและเถ้าแกลบเพื่อใช้ในขั้วแบตเตอรี่ลิเทียมไอออน มหาวิทยาลัยขอนแก่น พลเอก ประยุทธ์ จันทร์โอชา นายกรัฐมนตรี เยี่ยมชมต้นแบบการผลิต “นาโนซิลิกอน” จากแกลบและเถ้าแกลบเพื่อใช้ในขั้วแบตเตอรี่ลิเทียมไอออน สามารถกักเก็บพลังงานได้มากกว่าคาร์บอนถึง 12 เท่า ซึ่งมีขนาดเล็ก น้ำหนักเบา สามารถกักเก็บพลังงานได้สูงที่สุด เมื่อเทียบกับแบตเตอรี่ประจุไฟใหม่อื่น ๆ ที่มีจำหน่ายในเชิงพาณิชย์ และมีระยะเวลาใช้งานก่อนจะประจุไฟใหม่ยาวนาน ถือได้ว่ามีความสำคัญต่อการพัฒนาต่อภาคอุตสาหกรรม สำหรับการผลิต “นาโนซิลิกอน” จากแกลบและเถ้าแกลบเพื่อใช้ในขั้วแบตเตอรี่ลิเทียมไอออน เป็นผลงานวิจัยของมหาวิทยลัยขอนแก่น โดยการนำวัสดุที่สามารถสังเคราะห์ขึ้นจากวัสดุธรรมชาติ โดยเฉพาะจากสิ่งเหลือทิ้งทางการเกษตรและอุตสาหกรรม เช่น แกลบ หรือเถ้าแกลบ ซึ่งสามารถนำมาเป็นวัตถุดิบในการสังเคราะห์นาโนซิลิกอนและนาโนซิลิกา

สำหรับทำขั้วไฟฟ้าในแบตเตอร์รี่ชนิดลิเธียมไอออนได้ที่มีมูลค่าสูง ทั้งยังสามารถกำจัดของเหลือทิ้ง และทำใหทั้งยังสามารถกำจัดของเหลือทิ้ง และทำให้กระบวนการเป็น Zero Waste เป็นมิตรต่อสิ่งแวดล้อมมากขึ้นด้วย นายกรัฐมนตรี เยี่ยมชมโรงงานต้นแบบ พร้อมสอบถามถึงขั้นตอนกระบวนการผลิตด้วยความสนใจในวัตถุดิบต่าง ๆ โดยกล่าวชื่นชมว่าเป็นผลงานที่ดี สามารถนำไปต่อยอดงานวิจัยและเพิ่มมูลค่าให้กับแกลบได้ และต้องการให้นำผลงานไปจดทะเบียนนวัตกรรม เพื่อให้ได้มาตรฐาน จะได้ไปแข่งในภาคอุตสาหกรรมและใช้ได้จริง โดยเฉพาะการนำไปใช้เป็นแบตเตอรี่รถยนต์

ต่อจากนั้น เวลา 13.00 น.นายกรัฐมนตรีพร้อมคณะเดินทางมายัง อาคารสิริคุณากร มหาวิทยาลัยขอนแก่น โดยได้พบกับนิสิตนักศึกษา และอาจารย์ ที่มาร่วมโครงการประดิษฐ์ดอกไม้จันทน์ ดอกดารารัตน์ เพื่อพ่อหลวง โดยนายกรัฐมนตรีกล่าวว่า ทำดีแล้ว ทำเพื่อพระองค์ท่าน ทำเพื่อถวายพระบาทสมเด็จพระปรมินทรมหาภูมิพลอดุลยเดช และขอบคุณผู้ที่มาร่วมประดิษฐ์ดอกไม้จันทน์
--------------------------
กลุ่มประชาสัมพันธ์และเผยแพร่ สำนักโฆษก



ที่มา : http://www.thaigov.go.th/news/contents/details/4689