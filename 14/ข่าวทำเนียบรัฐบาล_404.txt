รัฐบาลไทย-ข่าวทำเนียบรัฐบาล-รองนายกรัฐมนตรี (พลเอก ธนะศักดิ์ ปฏิมาประกร) เป็นประธานพิธีเปิดงาน Lanna Expo 2017







                                วันเสาร์ที่ 24 มิถุนายน 2560                              





    254  





      พิมพ์    
     
    
















   รองนายกรัฐมนตรี (พลเอก ธนะศักดิ์ ปฏิมาประกร) เป็นประธานพิธีเปิดงาน Lanna Expo 2017
 

   วันศุกร์ที่ 23 มิถุนายน 2560 เวลา 16.00 ณ ศูนย์ประชุมและแสดงสินค้านานาชาติ เฉลิมพระเกียรติ 7 รอบ พระชนมพรรษา จ.เชียงใหม่ รองนายกรัฐมนตรี (พลเอก ธนะศักดิ์ ปฏิมาประกร) เป็นประธานพิธีเปิดงาน "Lanna Expo 2017"  





Lanna Expo เป็นงานที่เกิดจากความร่วมมือและการรวมพลังของกลุ่มจังหวัดภาคเหนือตอนบน 1 ประกอบด้วย เชียงใหม่ แม่ฮ่องสอน ลำพูน ลำปาง ในการนำเสนอวิถีวัฒนธรรม เอกลักษณ์ ผ่านการพัฒนาสินค้าและบริการ การกระตุ้นเศรษฐกิจ เชื่อมโยงการค้าการลงทุน ตลอดจนพัฒนาเสริมสร้างศักยภาพไปสู่ตลาดนานาชาติ 
 
ในโอกาสนี้ รองนายกรัฐมนตรีได้ชื่นชมถึงการจัดงานที่นำเอาหลักปรัชญาเศรษฐกิจพอเพียง ภายใต้แนวความคิด "ตามรอยพ่อ วิถีพอเพียง" มาปรับใช้ในการจัดงาน ซึ่งเป็นการสำนึกในพระมหากรุณาธิคุณของพระบาทสมเด็จพระปรมินทรมหาภูมิพลอดุลยเดช บรมนาถบพิตร ซึ่งทรงพระราชทานความช่วยเหลือแก่ประชาชนไทยตลอดมา



ที่มา : http://www.thaigov.go.th/news/contents/details/4757