รัฐบาลไทย-ข่าวทำเนียบรัฐบาล-นายกรัฐมนตรีขอบคุณผู้สนับสนุนและไม่สนับสนุน ขออย่ากังวลเรื่องตั้งพรรคการเมือง







                                วันอังคารที่ 27 มิถุนายน 2560                              





    186  





      พิมพ์    
     
    
















   นายกรัฐมนตรีขอบคุณผู้สนับสนุนและไม่สนับสนุน ขออย่ากังวลเรื่องตั้งพรรคการเมือง
 

   นายกรัฐมนตรีขอบคุณผู้สนับสนุนและไม่สนับสนุน ขออย่ากังวลเรื่องตั้งพรรคการเมือง 





   วันที่ (27 มิถุนายน 2560) เวลา 14.00 น. ณ บริเวณห้องโถง ตึกบัญชาการ 1 ทำเนียบรัฐบาล พลเอก ประยุทธ์ จันทร์โอชา นายกรัฐมนตรีกล่าวภายหลักการประชุมคณะรัฐมนตรีถึงกรณีผลสำรวจความคิดเห็นของนิด้าโพล สนับสนุนการตั้งพรรคการเมืองใหม่ขึ้นมาเพื่อสนับสนุนรัฐบาลชุดปัจจุบัน ว่า เรื่องที่รัฐบาลจะไปตั้งพรรคการเมือง ตนยังคิดไม่ถึงขั้นนั้น คิดเเต่ว่าวันนี้เราจะแก้ไขบริหารราชการเเผ่นดินอย่างไร ในขณะที่มีรัฐธรรมนูญออกมาเเล้ว เเละกำลังจัดทำกฎหมายลูก ซึ่งหลายอย่างจะมุ่งเน้นการเมืองไม่ได้ เพราะเป็นเรื่องของกลุ่มเเม่น้ำ 5 สายที่จะช่วยกันทำออกมา องค์กรอิสระต่าง ๆ อีกมากมาย รวมถึงการเปลี่ยนผ่านทางการเมืองที่จะทำให้เราได้รัฐบาลใหม่ที่มีธรรมาภิบาล ซึ่งต้องไปด้วยกฎหมาย 

"อย่ามากังวลว่าตัวผมจะอยู่หรือไม่ อย่างไร จะตั้งพรรคเองหรือเปล่า วันนี้ผมยังไม่คิดตรงจุดนี้ ขอให้ผ่านไปก่อน สถานการณ์จะเป็นตัวชี้ชัดเองว่าจะทำอย่างไรในอนาคต เราต้องคาดหวังสิ่งที่ดี สิ่งที่ทำได้ในอนาคต ทำได้สำเร็จ อย่าไปคิดว่าต้องไปทำโน่นทำนี่เวลานี้ สมาธิจะเสีย วันหน้าก็อยู่ที่ประชาชน" นายกรัฐมนตรีกล่าว

สำหรับกรณีผลสำรวจที่ออกมานั้น ตนขอขอบคุณผู้สนับสนุน เเละขอบคุณผู้ไม่สนับสนุนด้วยเช่นกัน เพราะเป็นการรับฟังความคิดเห็นสองทาง ส่วนกรณีการลาออกของสภาขับเคลื่อนการปฏิรูปประเทศ (สปท.) และสภานิติบัญญัติแห่งชาติ (สนช.) นั้น เป็นเรื่องส่วนตัว ไม่สามารถห้ามได้ มีเพียงบางคนเท่านั้นที่ลาออกเพื่อไปสมัครพรรคการเมือง และขออวยพรให้ประสบความสำเร็จ พร้อมกล่าวยืนยันว่าไม่กระทบต่อโรดแมปของรัฐบาล
------------------------------------



ที่มา : http://www.thaigov.go.th/news/contents/details/4826