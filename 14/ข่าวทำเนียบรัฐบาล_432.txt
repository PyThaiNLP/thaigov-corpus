รัฐบาลไทย-ข่าวทำเนียบรัฐบาล-รองนายกรัฐมนตรี (พลเอก ธนะศักดิ์ ปฏิมาประกร) เดินทางไปเป็นประธานเปิดงาน 







                                วันพฤหัสบดีที่ 29 มิถุนายน 2560                              





    201  





      พิมพ์    
     
    
















   รองนายกรัฐมนตรี (พลเอก ธนะศักดิ์ ปฏิมาประกร) เดินทางไปเป็นประธานเปิดงาน 
 

   ภายใต้โครงการขับเคลื่อนจังหวัดส่งเสริมคุณธรรมจังหวัดราชบุรี ณ โรงยิมเนเซียม จ.ราชบุรี  





   วันพฤหัสบดีที่ ๒๙ มิถุนายน ๒๕๖๐ เวลา ๑๓.๓๐ น. 
ณ โรงยิมเนเซียม จ.ราชบุรี รองนายกรัฐมนตรี (พลเอก ธนะศักดิ์ ปฏิมาประกร) เดินทางไปเป็นประธานเปิดงาน "มหกรรมเมืองน่าอยู่ คู่คุณธรรม" ภายใต้โครงการขับเคลื่อนจังหวัดส่งเสริมคุณธรรมจังหวัดราชบุรี ระหว่างวันที่ ๒๘ -๒๙ มิถุนายน ๒๕๖๐ และรองนายกรัฐมนตรี ได้กล่าวปาฐกถาพิเศษหัวข้อ "คุณธรรมในสังคมไทย"

งาน"มหกรรมเมืองน่าอยู่ คู่คุณธรรม" เป็นการรวมพลังภาครัฐ เอกชน ประชาสังคมของ จ. ราชบุรี เพื่อสร้างสังคมคุณธรรม  โดยงานนี้ได้จัดขึ้นภายใต้วัตถุประสงค์เพื่อน้อมรำลึกถึงพระมหากรุณาธิคุณ พระบาทสมเด็จพระปรมินทรมหาภูมิพลอดุลยเดช รัชกาลที่ ๙ และประกาศเชิดชูเกียรติ สร้างขวัญ และกำลังใจแก่บุคคลต้นแบบ "๑ ตำบล ๑ คนดี" และยังเป็นเวทีกลางในการขับเคลื่อนคุณธรรมความดี เพื่อร่วมกันแลกเปลี่ยนเรียนรู้ การขับเคลื่อนวาระด้านคุณธรรมความดีในระดับจังหวัด

ซึ่งงานนี้ ประกอบด้วยหลายกิจกรรมที่น่าสนใจ ได้แก่ 
- การแสดงนิทรรศการ ๑ ตำบล ๑ คนดี
- การแสดงนิทรรศการเพื่อน้อมรำลึกถึงพระมหากรุณาธิคุณ รัชกาลที่ ๙ 
- การแสดงนิทรรศการเทิดพระเกียรติ รัชกาลที่ ๑๐
- การแสดงนิทรรศการเครือข่ายคุณธรรมจังหวัดราชบุรี 
- เวทีเสวนาเรื่อง "คุณธรรมในสังคมไทย" โดยตัวแทนผู้ได้รับโล่รางวัล "๑ ตำบล ๑ คนดี"
- การแสดงศิลปวัฒนธรรมพื้นบ้าน เพื่อน้อมรำลึกถึงพระมหากรุณาธิคุณพระบาทสมเด็จพระปรมินทรมหาภูมิพลอดุลยเดช
- พิธีมอบโล่เชิดชูเกียรติ "๑ ตำบล ๑ คนดี" (๑๐๔ ตำบล)
- ปาฐกถาพิเศษ โดย รองนายกรัฐมนตรี (พลเอก ธนะศักดิ์ ปฏิมาประกร) 



ที่มา : http://www.thaigov.go.th/news/contents/details/4894