รัฐบาลไทย-ข่าวทำเนียบรัฐบาล-เอกอัครราชทูตรัฐกาตาร์ประจำประเทศไทย เข้าเยี่ยมคารวะนายกรัฐมนตรี ในโอกาสเข้ารับตำแหน่งใหม่ 







                                วันพฤหัสบดีที่ 13 กรกฎาคม 2560                              





    187  





      พิมพ์    
     
    
















   เอกอัครราชทูตรัฐกาตาร์ประจำประเทศไทย เข้าเยี่ยมคารวะนายกรัฐมนตรี ในโอกาสเข้ารับตำแหน่งใหม่ 
 

   เอกอัครราชทูตรัฐกาตาร์ประจำประเทศไทย เข้าเยี่ยมคารวะนายกรัฐมนตรี ในโอกาสเข้ารับตำแหน่งใหม่  





   วันนี้ (13 ก.ค. 60) เวลา 13.30 น. เชค ญัสซิม บิน อับดุลเราะฮ์มาน บิน มุฮัมมัด อาลอับดุลเราะฮ์มาน อาลษานี (Sheikh Jassim bin Abdulrahman bin Mohamed Alabdulrahman Al-Thani) เอกอัครราชทูตรัฐกาตาร์ประจำประเทศไทย เข้าเยี่ยมคารวะ พลเอก ประยุทธ์ จันทร์โอชา นายกรัฐมนตรี ในโอกาสเข้ารับตำแหน่งใหม่ ณ ห้องสีงาช้าง ตึกไทยคู่ฟ้า ทำเนียบรัฐบาล ภายหลังเสร็จสิ้นการหารือ พลโท วีรชน สุคนธปฏิภาค รองโฆษกประจำสำนักนายกรัฐมนตรีกล่าวสรุปสาระสำคัญการหารือดังนี้

นายกรัฐมนตรีแสดงความยินดี ในโอกาสที่ ออท. เข้ารับตำแหน่งเอกอัครราชทูตรัฐกาตาร์ประจำประเทศไทย เมื่อเดือนตุลาคมปีที่แล้ว และหวังว่าจะได้ทำงานร่วมกันอย่างใกล้ชิด เพื่อส่งเสริมความสัมพันธ์ระหว่างสองประเทศ

ในด้านเศรษฐกิจ ทั้งสองฝ่ายเห็นว่ามีศักยภาพเพื่อพัฒนาด้านการค้าระหว่างสองประเทศอีกมาก และพร้อมทำงานร่วมกันเพื่อสร้างความหลากหลายและเพิ่มพูนมูลค่าการค้าระหว่างกันต่อไป นายกรัฐมนตรีกล่าวว่าไทยมีความพร้อมที่จะขยายความร่วมมือทางเศรษฐกิจกับกาตาร์ โดยเฉพาะในด้านการท่องเที่ยวเชิงสุขภาพ การเกษตร และอุตสาหกรรมอาหารฮาลาล พร้อมขอบคุณที่ชาวกาตาร์นิยมเดินทางมารับการรักษาพยาบาลที่ประเทศไทย

โอกาสนี้  ออท.รัฐกาตาร์ ได้กล่าวถึงสถานการณ์ในกาตาร์ และยืนยันว่ากาตาร์ไม่ได้เข้าไปแทรกแซงเหตุการณ์ของประเทศใดๆ ซึ่งนายกรัฐมนตรีกล่าวว่าไทยมีความสัมพันธ์อันดีกับประเทศกลุ่ม GCC และประเทศกลุ่มอาหรับมุสลิมทุกประเทศ พร้อมทั้งย้ำจุดยืนของไทยในการสนับสนุนการแก้ไขปัญหาด้วยการเจรจาโดยสันติวิธีเพื่อนำสันติสุขกลับสู่ภูมิภาคตะวันออกกลาง
****************
 
  



ที่มา : http://www.thaigov.go.th/news/contents/details/5192