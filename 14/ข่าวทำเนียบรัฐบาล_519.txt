รัฐบาลไทย-ข่าวทำเนียบรัฐบาล-นายกฯ ชื่นชมเด็กไทยเจ๋งคว้า 32 เหรียญรางวัลการแข่งขันคณิตศาสตร์นานาชาติ







                                วันพุธที่ 19 กรกฎาคม 2560                              





    243  





      พิมพ์    
     
    
















   นายกฯ ชื่นชมเด็กไทยเจ๋งคว้า 32 เหรียญรางวัลการแข่งขันคณิตศาสตร์นานาชาติ
 

   แนะสร้างเด็กรุ่นใหม่ที่มีความสามารถอย่างต่อเนื่อง พร้อมกำชับให้แก้ไขจุดอ่อนการเรียนวิชาคณิตศาสตร์ของนักเรียนไทยโดยรวมให้ดีขึ้น 





          วันนี้ (19 กรกฎาคมคม 2560) พลโท สรรเสริญ แก้วกำเนิด โฆษกประจำสำนักนายกรัฐมนตรี เปิดเผยว่า   นายกฯ ชื่นชมเด็กไทยเจ๋งคว้า 32 เหรียญรางวัลการแข่งขันคณิตศาสตร์นานาชาติ แนะสร้างเด็กรุ่นใหม่ที่มีความสามารถอย่างต่อเนื่อง พร้อมกำชับให้แก้ไขจุดอ่อนการเรียนวิชาคณิตศาสตร์ของนักเรียนไทยโดยรวมให้ดีขึ้น
          โอกาสนี้ พลเอก ประยุทธ์ จันทร์โอชา นายกรัฐมนตรี ได้กล่าวแสดงความยินดีกับตัวแทนนักเรียนไทยที่ไปร่วมการแข่งขันคณิตศาสตร์นานาชาติในรายการ  2017  World Mathematics Invitational ระหว่างวันที่ 14 – 18 ก.ค.60 ณ นครโฮจิมินห์  ประเทศเวียดนาม และสามารถคว้าเหรียญรางวัลมาได้ถึง 32 เหรียญ พร้อมทั้งรางวัล The Star อีก 1 รางวัล พร้อมกล่าวย้ำว่า ขอชื่นชมความสำเร็จในครั้งนี้ว่าเกิดมาจากความสามารถของตัวนักเรียนเอง และการสนับสนุนที่ดีจากทั้งครูอาจารย์และผู้เกี่ยวข้องทุกฝ่าย แสดงให้เห็นว่าเด็กไทยมีทักษะด้านคณิตศาสตร์ไม่แพ้ชาติอื่น โดยครั้งนี้ไม่ใช่ครั้งแรกที่ได้รับเหรียญรางวัลจากการแข่งขันนี้ เนื่องจากเมื่อเดือน พ.ค.ที่ผ่านมา เด็กไทยก็เพิ่งสร้างความภาคภูมิใจให้กับคนไทยทุกคนด้วยการคว้ามาได้ถึง 31 เหรียญรางวัล จากการแข่งขันที่ประเทศจีน
          นอกจากนี้ นายกรัฐมนตรียังได้ให้กำลังใจแก่นักเรียนและผู้อยู่เบื้องหลังความสำเร็จทุกคน ให้หมั่นพัฒนาตนเอง ส่งเสริมการยกระดับฝีมือ และสร้างเด็กรุ่นใหม่ที่มีความสามารถอย่างต่อเนื่อง อย่างไรก็ตาม คุณภาพการศึกษาของไทยโดยรวมโดยเฉพาะวิชาคณิตศาสตร์ ซึ่งเป็นส่วนหนึ่งของโครงการประเมินผลนักเรียนร่วมกับนานาชาติ หรือ PISA นั้น ยังคงมีปัญหา เมื่อเปรียบเทียบกับหลายประเทศ นายกรัฐมนตรีจึงได้กำชับให้กระทรวงศึกษาธิการเป็นหน่วยงานหลักร่วมกับหน่วยงานอื่น ๆ ดำเนินการแก้ไขปัญหานี้ให้สำเร็จอย่างเป็นรูปธรรมโดยเร็วต่อไป
.........................................................................
 สำนักโฆษก



ที่มา : http://www.thaigov.go.th/news/contents/details/5323