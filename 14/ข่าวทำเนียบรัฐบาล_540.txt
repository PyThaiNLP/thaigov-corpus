รัฐบาลไทย-ข่าวทำเนียบรัฐบาล-นายกรัฐมนตรียืนยันยังไม่มีการปรับคณะรัฐมนตรี ระบุรอถึงเวลาที่เหมาะสม







                                วันอังคารที่ 25 กรกฎาคม 2560                              





    637  





      พิมพ์    
     
    
















   นายกรัฐมนตรียืนยันยังไม่มีการปรับคณะรัฐมนตรี ระบุรอถึงเวลาที่เหมาะสม
 

   นายกรัฐมนตรียืนยันยังไม่มีการปรับคณะรัฐมนตรี ระบุรอถึงเวลาที่เหมาะสม 





   วันนี้ (25 กรกฎาคม 2560) เวลา 14.30 น. ณ บริเวณห้องโถง ตึกบัญชาการ 1 ทำเนียบรัฐบาล พลเอก ประยุทธ์ จันทร์โอชา นายกรัฐมนตรีกล่าวภายหลังการเป็นประธานประชุมคณะรัฐมนตรีกรณีผลโพลสนับสนุนให้นายกรัฐมนตรีปรับคณะรัฐมนตรี โดยเฉพาะกระทรวงเกษตร กระทรวงพาณิชย์ และกระทรวงศึกษาธิการ เนื่องจากแก้ไขปัญหาไม่ได้ตามที่ประชาชนต้องการว่า ยังไม่มีการปรับคณะรัฐมนตรี พร้อมกล่าวว่า “วันนี้อย่าเพิ่งพูดถึงเรื่องนี้เลย ว่าผมจะเอาใจใคร เอาใจพวก เอาใจพี่ มันไม่ได้ วันนี้ไม่ว่าจะปรับใครเป็นรัฐมนตรีมันทำไม่ได้หมด เพราะความขัดแย้งมันสูง แต่วันนี้ที่รัฐบาลทำงานมาสามปี ทำงานโดยคณะทำงาน รัฐมนตรีกำหนดนโยบายลงไป ติดตามขับเคลื่อน ประเมินผลไม่ใช่ว่าเปลี่ยนรัฐมนตรีแล้วจะไปทำนอกเหนือจากที่รัฐบาลทำ มันทำไม่ได้ ไม่ใช่ต่างคนต่างอิสระไปทำตามใจตัวเอง ไม่คำนึงถึงกฎหมายถึงความชอบธรรม มันจะยิ่งพันกันไปใหญ่ วันนี้ผมประเมินของผมเองถ้าถึงเวลาเมื่อไหร่ หรือสั่งไปแล้วทำงานไม่มีประสิทธิผล ผมจึงค่อยปรับ”
------------------------------



ที่มา : http://www.thaigov.go.th/news/contents/details/5461