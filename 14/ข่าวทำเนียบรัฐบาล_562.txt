รัฐบาลไทย-ข่าวทำเนียบรัฐบาล-รองนายกรัฐมนตรี เดินทางไปปฎิบัติราชการในภูมิภาค และร่วมกิจกรรมส่งเสริมการท่องเที่ยว และอนุรักษ์วัฒนธรรมของ จ.ลำปาง 







                                วันอาทิตย์ที่ 30 กรกฎาคม 2560                              





    94  





      พิมพ์    
     
    
















   รองนายกรัฐมนตรี เดินทางไปปฎิบัติราชการในภูมิภาค และร่วมกิจกรรมส่งเสริมการท่องเที่ยว และอนุรักษ์วัฒนธรรมของ จ.ลำปาง 
 

   รองนายกรัฐมนตรี เดินทางไปปฎิบัติราชการในภูมิภาค และร่วมกิจกรรมส่งเสริมการท่องเที่ยว และอนุรักษ์วัฒนธรรมของ จ.ลำปาง  





   วันนี้ (29 กรกฎาคม 2560) พลเอก ธนะศักดิ์ ปฏิมาประกร รองนายกรัฐมนตรี เดินทางไปปฎิบัติราชการในภูมิภาค และร่วมกิจกรรมส่งเสริมการท่องเที่ยว และอนุรักษ์วัฒนธรรมของ จ.ลำปาง 
 
โดยรองนายกรัฐมนตรีได้เดินทางไปยังแหล่งท่องเที่ยวที่สำคัญของ จ.ลำปาง ได้แก่ อุทยานแห่งชาติแจ้ซ้อน อ.เมืองปาน จ.ลำปาง และ วัดปงสนุกเหนือ ซึ่งเป็นโบราณสถานที่เก่าแก่คู่เมืองลำปาง และเป็นธรรมสถานหนึ่งเดียวในประเทศไทย ที่ได้รับรางวัล Award of Merit จาก UNESCO เมื่อปี 2008 ซึ่งเป็นเส้นทางการอนุรักษศิลปวัฒนธรรมสถาปัตยกรรมเก่าแก่
 
จากนั้นรองนายกรัฐมนตรี ยังได้เข้าเยี่ยมชมบ้านป่องนัก ซึ่งเป็นแหล่งท่องเที่ยวในเขตทหาร ภายในมณฑลทหารบกที่ 32 ลำปาง เพื่อเยี่ยมชมพิพิธภัณฑ์มณฑลทหารบกที่ 32 ลำปาง
 
นอกจากนี้  รองนายกรัฐมนตรี ยังได้เปิดงาน “วิถีถิ่น วิถีภูษา ผืนผ้าล้านนาตะวันตก”  บริเวณลานหน้าบ้านป่องนัก ซึ่งมีการแสดงศิลปวัฒนธรรม ประกอบแสงสรแสง และการแสดงโชว์ผ้าล้านนา และผ้าเมืองเหนือ
 
งาน “วิถีถิ่น วิถีภูษา ผืนผ้าล้านนาตะวันตก” เป็นกิจกรรมหนึ่งที่จะสร้างมูลค่าเพิ่มแก่การท่องเที่ยวเชิงวัฒนธรรม และการบริการเชิงสร้างสรรค์ให้มีคุณภาพอย่างยั่งยืน ตลอดจนเกิดการส่งเสริมสร้างสรรค์คุณค่า และความโดดเด่นของวัฒนธรรมล้านนา ซึ่งภายในงานยังมี อ.ธนิสร์ ศรีกลิ่นดี ศิลปินแห่งชาติ ได้ร่วมเป่าขลุ่ยเซรามิกลำปางในการแสดงแสงสีเสียง พร้อมทั้งมีการสาธิตผลิตภัณฑ์ผ้าล้านนาตะวันตกจากกลุ่มจังหวัดภาคเหนือตอนบน 1 ประกอบด้วย ผ้าทอดอก จ.ลำพูน , ผ้าตีนจกแม่แจ่ม จ.เชียงใหม่ , ผ้าทอผสมขนแกะ บ้านห้วยห้อม จ.แม่ฮ่องสอน และผ้าซิ่นตีนจกลายโบราณ จ.ลำปาง
 
รองนายกรัฐมนตรี ได้กล่าวชื่นชม จ.ลำปาง ที่ได้ขับเคลื่อนการท่องเที่ยวในพื้นที่อย่างต่อเนื่อง ประกอบกับ จ.ลำปาง มีของดีต่างๆ มากมาย ซึ่ง จ.ลำปาง ยังเป็น 1 ใน 12 เมืองต้องห้ามพลาดที่การท่องเที่ยวแห่งประเทศไทยได้คัดเลือกให้เป็นเมืองที่ต้องมาเที่ยว และห้ามพลาดด้านการท่องเที่ยว กับวิถีชีวิต และแหล่งท่องเที่ยวต่างๆ ที่มีมากมาย โดยเฉพาะด้านวัฒนธรรม ทำให้ จ.ลำปาง เป็น “เมืองที่ไม่หมุนตามกาลเวลา” ดังนั้น จึงขอชื่นชม จ.ลำปาง เนื่องจากที่ผ่านมาประชาชนชาวลำปางเป็นเจ้าบ้านที่ดีในการต้อนรับนักท่องเที่ยว ทั้งชาวไทย และชาวต่างชาติ ที่เข้ามาเที่ยวยัง จ.ลำปาง 



ที่มา : http://www.thaigov.go.th/news/contents/details/5555