รัฐบาลไทย-ข่าวทำเนียบรัฐบาล-นรม. นำเจ้าหน้าที่ทำเนียบรัฐบาล ออกกำลังกายประจำสัปดาห์ในแบบผ่อนคลาย







                                วันพุธที่ 29 มีนาคม 2560                              





    332  





      พิมพ์    
     
    
















   นรม. นำเจ้าหน้าที่ทำเนียบรัฐบาล ออกกำลังกายประจำสัปดาห์ในแบบผ่อนคลาย
 

   นรม. นำเจ้าหน้าที่ทำเนียบรัฐบาล ออกกำลังกายประจำสัปดาห์ในแบบผ่อนคลาย 





            วันนี้ (29 มีนาคม 2560) เวลา 15.30 น. ณ บริเวณโถงกลาง ตึกสันติไมตรี ทำเนียบรัฐบาล  พลเอก ประยุทธ์ จันทร์โอชา นายกรัฐมนตรี พร้อมด้วย พลเอก วิลาศ อรุณศรี เลขาธิการนายกรัฐมนตรี นำคณะผู้บริหารสำนักเลขาธิการนายกรัฐมนตรี พร้อมเจ้าหน้าที่และข้าราชการของหน่วยงานอื่นภายในทำเนียบรัฐบาล ร่วมกันออกกำลังกายเพื่อเสริมสร้างร่างกายให้แข็งแรง ห่างไกลจากโรคภัยไข้เจ็บ รวมทั้งยังทำให้มีสุขภาพจิตใจที่ดี เกิดผลดีในการดำเนินชีวิตประจำวันได้อย่างมีความสุข อารมณ์ดี อีกทั้งคนในครอบครัวและเพื่อนร่วมงานจะได้มีโอกาสสร้างสัมพันธภาพที่ดีร่วมกัน
          สำหรับกิจกรรมในสัปดาห์นี้ นายกรัฐมนตรี ได้เต้นแอโรบิค ยืดเหยียดกล้ามเนื้อ เพื่อเป็นการเสริมสร้างร่างกายให้แข็งแรงตามจังหวะเพลง ร่วมกับคณะผู้บริหารและเจ้าหน้าที่ทำเนียบรัฐบาล ประมาณ 30 นาที เพื่อกระตุ้นกล้ามเนื้อจากการออกกำลังกาย และยังช่วยเสริมสร้างร่างกายและจิตใจให้แข็งแรงสมบูรณ์ จากนั้นนายกรัฐมนตรีได้กล่าวขอบคุณทุกคนที่ได้มาออกกำลังกายร่วมกันในวันนี้ด้วย ก่อนที่จะขอตัวกลับไปปฏิบัติภารกิจ ณ ตึกไทยคู่ฟ้า ทำเนียบรัฐบาล ต่อไป
         
                   
*****************************************
กลุ่มประชาสัมพันธ์และเผยแพร่ สำนักโฆษก



ที่มา : http://www.thaigov.go.th/news/contents/details/2738