รัฐบาลไทย-ข่าวทำเนียบรัฐบาล-นายกฯ สั่งการทุกหน่วยสำรวจความแข็งแรงของอ่างเก็บน้ำ พร้อมแจ้งประชาชนทราบเป็นระยะ ย้ำรัฐบาลห่วงใยผู้ประสบภัยเร่งออกมาตรการช่วยเหลืออย่างต่อเนื่อง







                                วันพฤหัสบดีที่ 3 สิงหาคม 2560                              





    186  





      พิมพ์    
     
    
















   นายกฯ สั่งการทุกหน่วยสำรวจความแข็งแรงของอ่างเก็บน้ำ พร้อมแจ้งประชาชนทราบเป็นระยะ ย้ำรัฐบาลห่วงใยผู้ประสบภัยเร่งออกมาตรการช่วยเหลืออย่างต่อเนื่อง
 

   นายกฯ สั่งการทุกหน่วยสำรวจความแข็งแรงของอ่างเก็บน้ำ พร้อมแจ้งประชาชนทราบเป็นระยะ ย้ำรัฐบาลห่วงใยผู้ประสบภัยเร่งออกมาตรการช่วยเหลืออย่างต่อเนื่อง 





วันที่ 3 สิงหาคม 2560 พลเอก ประยุทธ์ จันทร์โอชา นายกรัฐมนตรี สั่งการให้กรมชลประทาน จังหวัด องค์กรปกครองส่วนท้องถิ่น และหน่วยงานอื่นที่เกี่ยวข้อง สำรวจความแข็งแรงของเขื่อน อ่างเก็บน้ำ ฝาย และพนังกั้นน้ำ ในความรับผิดชอบ หากพบว่าชำรุดให้เร่งดำเนินการซ่อมแซมให้อยู่ในสภาพที่เหมาะสมและใช้งานได้ในทันที โดยเฉพาะในระยะนี้ที่มีฝนตกค่อนข้างมาก
 
“นายกฯ ขอให้ทุกหน่วยออกสำรวจและบันทึกผลการตรวจสอบทุก 24 ช.ม. และแจ้งข้อมูลให้ประชาชนในพื้นที่ทราบเป็นระยะ พร้อมกับข้อมูลระดับน้ำ เพื่อให้ทุกคนเกิดความมั่นใจและเตรียมพร้อมรองรับสถานการณ์ได้อย่างทันท่วงที รวมทั้งขอความร่วมมือพี่น้องประชาชนให้ช่วยกันเฝ้าระวัง สังเกต และแจ้งข้อมูลแก่เจ้าหน้าที่ด้วยเช่นเดียวกัน เพราะเมื่อมีปริมาณฝนตกมากอาจทำให้น้ำล้นคันกันน้ำได้”
 
นอกจากนี้ นายกรัฐมนตรียังได้กล่าวถึงการเปิดรับบริจาคเงินช่วยเหลือผู้ประสบภัยจากพี่น้องประชาชน ว่า รัฐบาลทำหน้าที่เป็นสื่อกลางให้ผู้ที่อยากช่วยเหลือเพื่อนมนุษย์ที่ได้รับความเดือดร้อนได้มีช่องทางในการบริจาคเงินและส่งต่อไปยังผู้ประสบภัย ขณะเดียวกันแต่ละจังหวัดก็สามารถใช้งบประมาณป้องกันและบรรเทาสาธารณภัยของตนเองได้เช่นเดียวกัน ส่วนงบกลางนั้นจะใช้ในกรณีที่งบปกติมีไม่เพียงพอ
 
“นายกฯ ห่วงใยพี่น้องผู้ประสบภัยทุกพื้นที่ โดยนอกจากการให้ความช่วยเหลือประชาชนแบบเฉพาะหน้าแล้ว รัฐบาลยังได้ออกมาตรการต่าง ๆ เพื่อบรรเทาความเดือดร้อนของประชาชน เช่น มาตรการภาษีเพื่อช่วยเหลือและฟื้นฟูผู้ได้รับผลกระทบจากอุทกภัย โครงการสินเชื่อฟื้นฟู SMEs จากอุทกภัยและภัยพิบัติ มาตรการลดหย่อนภาษี 1.5 เท่า เพื่อส่งเสริมการบริจาคช่วยเหลือผู้ประสบอุทกภัย รวมทั้งช่วยเหลือเยียวตามหลักเกณฑ์ของทางราชการที่ครอบคลุมในหลายด้าน ทั้งการจ่ายเงินชดเชยแก่ญาติผู้เสียชีวิต ซ่อมแซมอาคารบ้านเรือนที่เสียหาย หรือฟื้นฟูพื้นที่การเกษตรที่ประสบภัย เป็นต้น”
 

------------------------ 



ที่มา : http://www.thaigov.go.th/news/contents/details/5657