รัฐบาลไทย-ข่าวทำเนียบรัฐบาล-เอกอัครราชทูตหัวหน้าคณะผู้แทนสหภาพยุโรปประจำประเทศไทยเข้าเยี่ยมคารวะนายกรัฐมนตรี







                                วันพฤหัสบดีที่ 3 สิงหาคม 2560                              





    231  





      พิมพ์    
     
    
















   เอกอัครราชทูตหัวหน้าคณะผู้แทนสหภาพยุโรปประจำประเทศไทยเข้าเยี่ยมคารวะนายกรัฐมนตรี
 

   เอกอัครราชทูตหัวหน้าคณะผู้แทนสหภาพยุโรปประจำประเทศไทยเข้าเยี่ยมคารวะนายกรัฐมนตรี 





   วันนี้ (3 สิงหาคม 2560 2560) เวลา 13.30 น. นายเคซุส มิเกล ซันส์ เอสโกรีอวยลา เอกอัครราชทูตหัวหน้าคณะผู้แทนสหภาพยุโรปประจำประเทศไทย เข้าเยี่ยมคารวะพลเอก ประยุทธ์ จันทร์โอชา นายกรัฐมนตรี ณ ห้องสีงาช้าง ตึกไทยคู่ฟ้า ทำเนียบรัฐบาล เพื่ออำลาในโอกาสพ้นจากหน้าที่ ภายหลังเสร็จสิ้นการหารือ พลโท วีรชน สุคนธปฏิภาค รองโฆษกประจำสำนักนายกรัฐมนตรี กล่าวสรุปสาระสำคัญการหารือดังนี้
 
นายกรัฐมนตรีแสดงความยินดีที่ได้พบกับเอกอัครราชทูตหัวหน้าคณะผู้แทนสหภาพยุโรปฯ ในวันนี้ พร้อมขอบคุณที่เอกอัครราชทูตหัวหน้าคณะผู้แทนสหภาพยุโรปฯ ได้ปฏิบัติหน้าที่อย่างเต็มที่เพื่อส่งเสริมความสัมพันธ์ระหว่างไทยกับสหภาพยุโรป ตลอดระยะเวลา 4 ปี ที่ดำรงตำแหน่ง และขอให้เชื่อมั่นว่ารัฐบาลไทยจะสานต่อความร่วมมือกับเอกอัครราชทูตหัวหน้าคณะผู้แทนสหภาพยุโรปฯ คนใหม่อย่างเต็มที่เช่นเดิม ซึ่งเอกอัครราชทูตหัวหน้าคณะผู้แทนสหภาพยุโรปฯ แสดงความขอบคุณที่นายกรัฐมนตรีสละเวลาให้เข้าพบในวันนี้ และรู้สึกประทับใจความเป็นไทยตลอดเวลาที่ได้ทำงานที่นี้
 
นายกรัฐมนตรีประสงค์ที่จะยกระดับความสัมพันธ์ระดับสูงกับสหภาพยุโรป โดยพร้อมที่จะหารือกับสหภาพยุโรป ถึงพัฒนาการด้านการเมืองของไทยในด้านต่าง ๆ และหวังว่าจะพิจารณาปรับข้อมติให้สามารถมีปฏิสัมพันธ์ทางการเมืองระดับสูงระหว่างกันได้ ซึ่งเอกอัครราชทูตหัวหน้าคณะผู้แทนสหภาพยุโรปฯ กล่าวว่า รับรู้ถึงความพยายามของรัฐบาลในการดำเนินการปฏิรูประเทศในกลับคืนสู่ประชาธิปไตยที่เข้มแข็ง และขอชื่นชมการทำงานของนายกรัฐมนตรีที่ปฏิบัติหน้าที่เพื่อประชาชนชาวไทยอย่างแข็งขัน นอกจากนี้ นายกรัฐมนตรียังแสดงความยินดีที่ความร่วมมือด้านเศรษฐกิจระหว่างไทยกับยุโรปยังคงมีพลวัตอย่างต่อเนื่อง ทั้งด้านการค้าและการลงทุน โดยเมื่อปี 2559 ไทยได้อนุมัติโครงการส่งเสริมการลงทุนในไทยของบริษัทจากสหภาพยุโรปมากเป็นอันดับ 2 รองจากญี่ปุ่น จึงหวังว่าสหภาพยุโรปจะขยายการลงทุนในไทยอย่างต่อเนื่อง และมีการถ่ายทอดเทคโนโลยีและนวัตกรรมให้กับไทย
 
นายกรัฐมนตรีแสดงความขอบคุณที่ฝ่ายสหภาพยุโรปให้การสนับสนุนในความร่วมมือด้านการประมงและมาตรฐานการบินพลเรือน และขอยืนยันว่าไทยมุ่งมั่นที่จะแก้ไขปัญหาในประเทศอย่างเต็มที่ โดยเฉพาะประเด็นปัญหา IUU ที่มีความคืบหน้าอย่างมาก ไทยจึงมีความพร้อมที่จะเป็นหุ้นส่วนการส่งเสริมธรรมาภิบาลมหาสมุนทรกับสหภาพยุโรป และพร้อมที่จะเป็นต้นแบบของการแก้ไขปัญหาดังกล่าวในการปกป้องรักษาทรัพยากรทางทะเลอย่างยั่งยืน ทั้งนี้ เอกอัครราชทูตหัวหน้าคณะผู้แทนสหภาพยุโรปฯ แสดงความชื่นชมการทำงานและการแก้ไขปัญหาต่าง ๆ ของรัฐบาลไทย และเชื่อมั่นว่าไทยจะสามารถบรรลุเป้าหมายการพัฒนาประเทศตามที่ตั้งไว้ได้
 
ในการนี้ นายกรัฐมนตรีแสดงความยินดีที่สหภาพยุโรปได้รับเชิญให้เข้าร่วมการประชุม EAS ในฐานะแขกของประธานอาเซียน ที่ฟิลิปปินส์ โดยหวังว่าจะมีโอกาสพบกับนายโดนัล ทุสก์ ประธานคณะมนตรียุโรปในช่วงการประชุมดังกล่าว ซึ่งเอกอัครราชทูตหัวหน้าคณะผู้แทนสหภาพยุโรปฯ แสดงความขอบคุณที่ไทยได้พยายามผลักดันความร่วมมือระหว่างอาเซียน – EU ในฐานะประผู้ประสานงานอาเซียน – EU มาโดยตลอด และหวังเป็นอย่างยิ่งว่าจะมีโอกาสต้อนรับนายกรัฐมนตรีเดินทางเยือนสหภาพยุโรปในอนาคตข้างหน้า 



ที่มา : http://www.thaigov.go.th/news/contents/details/5682