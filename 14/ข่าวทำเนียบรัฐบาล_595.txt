รัฐบาลไทย-ข่าวทำเนียบรัฐบาล-รอง นรม. พล.ร.อ.ณรงค์ เป็นประธานการประชุมคณะกรรมการนโยบายและยุทธศาสตร์ครอบครัวแห่งชาติ (กยค.) ครั้งที่ 1/2560	







                                วันศุกร์ที่ 4 สิงหาคม 2560                              





    242  





      พิมพ์    
     
    
















   รอง นรม. พล.ร.อ.ณรงค์ เป็นประธานการประชุมคณะกรรมการนโยบายและยุทธศาสตร์ครอบครัวแห่งชาติ (กยค.) ครั้งที่ 1/2560	
 

   รอง นรม. พล.ร.อ.ณรงค์ เป็นประธานการประชุมคณะกรรมการนโยบายและยุทธศาสตร์ครอบครัวแห่งชาติ (กยค.) ครั้งที่ 1/2560	 





             วันนี้ (4 สิงหาคม 2560) เวลา 9.30 น. ณ ห้องประชุม 301 ชั้น 3 ตึกบัญชาการ 1 ทำเนียบรัฐบาล พลเรือเอก ณรงค์ พิพัฒนาศัย รองนายกรัฐมนตรี เป็นประธานการประชุมคณะกรรมการนโยบายและยุทธศาสตร์ครอบครัวแห่งชาติ (กยค.) ครั้งที่ 1/2560
          ที่ประชุมรับทราบรายงานผลการประชุมระดับรัฐมนตรีเอเชียตะวันออกด้านครอบครัวและความเสมอภาคระหว่างประเทศ (East Asia Ministerial Forum on Families and Gender Equality) พร้อมรับทราบรายงานผลการจัดประชุมสมัชชาครอบครัวระดับชาติ ประจำปี 2560 ตลอดจนรับทราบการดำเนินงานโครงการโรงเรียนครอบครัว โดยกรมกิจการสตรีและสถาบันครอบครัว กระทรวงการพัฒนาสังคมและความมั่นคงของมนุษย์
          นอกจากนี้ ที่ประชุมได้พิจารณาและมีมติเห็นชอบ (ร่าง) แผนปฏิบัติการพัฒนาสถาบันครอบครัว พ.ศ. 2560 - 2564 โดยกรมกิจการสตรีและสถาบันครอบครัวได้ดำเนินการเพื่อจัดทำแผนปฏิบัติการพัฒนาสถาบันครอบครัว พ.ศ. 2560 - 2564 โดยจะมีโครงการที่สอดคล้องกับนโยบายและยุทธศาสตร์การพัฒนาสถาบันครอบครัว พ.ศ. 2560 - 2564 จำนวน 161 โครงการ จาก 52 หน่วยงาน ซึ่งแบ่งตามยุทธศาสตร์ได้ 5 ยุทธศาสตร์ ดังนี้ ยุทธศาสตร์ที่ 1 พัฒนาศักยภาพของครอบครัว 51 โครงการ ยุทธศาสตร์ที่ 2 สร้างหลักประกันความมั่นคงของครอบครัว 59 โครงการ ยุทธศาสตร์ที่ 3 การบริหารจัดการที่เอื้อต่อความเข้มแข็งของครอบครัว 42 โครงการ ยุทธศาสตร์ที่ 4 ส่งเสริมและสนับสนุนเครือข่ายทางสังคมเพื่อพัฒนาครอบครัว 17 โครงการ ยุทธศาสตร์ที่ 5 พัฒนากระบวนการสื่อสารสังคมเพื่อพัฒนาครอบครัว 2 โครงการ ทั้งนี้ บางโครงการอาจจะอยู่ในหลายยุทธศาสตร์ด้วยกัน โดยสามารถจำแนกเป็นโครงการระยะสั้น 2 ปี (Flagships) จำนวน 31 โครงการ และโครงการที่คิดขึ้นใหม่โดยบูรณาการแนวคิดจากหลายหน่วยงานเพื่อพัฒนาสถาบันครอบครัว จำนวน 4 โครงการ 
          ทั้งนี้ กรมกิจการสตรีและสถาบันครอบครัวจะนำร่างแผนปฏิบัติการพัฒนาสถาบันครอบครัว พ.ศ. 2560 - 2564 เข้าสู่การพิจารณาเพื่อให้ความเห็นชอบในที่ประชุมคณะรัฐมนตรีในเร็ว ๆ นี้ เพื่อประกาศใช้แผนปฏิบัติดังกล่าวควบคู่กับนโยบายและยุทธศาสตร์การพัฒนาสถาบันครอบครัวฯ ต่อไป พร้อมทั้งดำเนินการถ่ายทอดนโยบายและยุทธศาสตร์การพัฒนาสถาบันครอบครัว พ.ศ. 2560-2564 รวมทั้งชี้แจงแผนปฏิบัติการฯ ภายในงานมหกรรมโรงเรียนครอบครัว ในช่วงประมาณปลายเดือนสิงหาคม-หรือต้นเดือนกันยายน 2560
          สำหรับแผนการขับเคลื่อนแผนปฏิบัติการพัฒนาสถาบันครอบครัว พ.ศ. 2560-2564 ในระยะต่อไป จะมีการกำหนดแนวทางการดำเนินงานเพื่อให้อนุกรรมการส่งเสริมและพัฒนาครอบครัวจังหวัดขับเคลื่อนนโยบายและแผนปฏิบัติการฯ ในปีงบประมาณ 2561 พร้อมบูรณาการความร่วมมือกับหน่วยงายที่เกี่ยวข้องเพื่อจัดทำโครงการ และกิจกรรมที่สอดคล้องกับนโยบายและยุทธศาสตร์ฯ ในปีงบประมาณ 2562 - 2564 ต่อไป
         
**************************************
กลุ่มประชาสัมพันธ์และเผยแพร่ สำนักโฆษก



ที่มา : http://www.thaigov.go.th/news/contents/details/5728