รัฐบาลไทย-ข่าวทำเนียบรัฐบาล-รมต.นร. ออมสินฯ รับมอบเงินบริจาคช่วยเหลือผู้ประสบภัยน้ำท่วม







                                วันจันทร์ที่ 7 สิงหาคม 2560                              





    216  





      พิมพ์    
     
    
















   รมต.นร. ออมสินฯ รับมอบเงินบริจาคช่วยเหลือผู้ประสบภัยน้ำท่วม
 

   นายออมสิน ชีวะพฤกษ์ รัฐมนตรีประจำสำนักนายกรัฐมนตรี เป็นผู้แทนรัฐบาลรับมอบเงินบริจาคช่วยเหลือผู้ประสบภัยน้ำท่วม  





วันนี้ (7 ส.ค. 60)  เวลา 14.00 น. ณ ศูนย์รับบริจาคช่วยเหลือผู้ประสบภัยน้ำท่วม สำนักงานปลัดสำนักนายกรัฐมนตรี ทำเนียบรัฐบาล นายออมสิน ชีวะพฤกษ์ รัฐมนตรีประจำสำนักนายกรัฐมนตรี เป็นผู้แทนรัฐบาลรับมอบเงินบริจาคช่วยเหลือผู้ประสบภัยน้ำท่วม จำนวน 2 ราย ดังนี้ 1. ตัวแทนนักศึกษาหลักสูตรการบริหารเศรษฐกิจสาธารณะ (ผู้บริหารระดับสูง รุ่นที่ 15  สถาบันพระปกเกล้า) จำนวน  123,456.78 บาท 2. พระธรรมโพธิวงศ์  (วีรยุทธ์ วีรยุทฺโธ)  เจ้าอาวาสวัดไทยพุทธคยา  หัวหน้าพระธรรมทูตสายประเทศอินเดีย – เนปาล  จำนวน  223,470  บาท 
  
โอกาสนี้  รัฐมนตรีประจำสำนักนายกรัฐมนตรี  ได้แสดงความขอบคุณผู้บริจาคเงินสมทบทุนช่วยเหลือผู้ประสบภัยน้ำท่วม พร้อมกล่าวว่า รัฐบาลจะนำเงินบริจาคดังกล่าวให้กับศูนย์ช่วยเหลือประชาชนประสบภัยน้ำท่วมที่รัฐบาลได้จัดตั้งขึ้นมา เพื่อเป็นศูนย์กลางการรับบริจาคของประชาชนที่ต้องการช่วยเหลือผู้ประสบภัยน้ำท่วม   โดยเบื้องต้นมียอดบริจาครวมกว่า 264 ล้านบาท ซึ่งจะต้องมีการตรวจสอบความชัดเจน ของตัวเลขที่ยังไม่นิ่ง  และคาดว่าจะได้ข้อสรุปที่เป็นทางการเร็ว ๆ นี้ ซึ่งเงินที่ได้รับจากการบริจาคจะนำไปช่วยเหลือประชาชนที่ได้รับผลกระทบจากปัญหาน้ำท่วม โดยใช้หลักเกณฑ์เดียวกับอุทกภัยทางภาคใต้  พร้อมเชิญชวนประชาชน หน่วยงานราชการ และรัฐวิสาหกิจ ได้ร่วมกันบริจาคเงินช่วยเหลือประชาชนผู้ประสบอุทกภัยได้ที่กองทุนช่วยเหลือผู้ประสบสาธารณภัย ของสำนักงานปลัดสำนักนายกรัฐมนตรี ผ่านบัญชี 067-0-06895-0 ธนาคารกรุงไทย สาขาทำเนียบรัฐบาล 
  
สำหรับผู้ที่บริจาคเงินเพื่อช่วยเหลือผู้ประสบอุทกภัย กรณีบุคคลธรรมดา สามารถนำเงินที่บริจาคไปหักลดหย่อนในการคำนวณภาษีเงินได้บุคคลธรรมดาได้เท่าที่บริจาค แต่ไม่เกินร้อยละสิบของเงินได้สุทธิ กรณีบริษัทหรือห้างหุ้นส่วนนิติบุคคล สามารถนำเงินหรือมูลค่าทรัพย์สินที่บริจาคไปหักเป็นรายจ่ายในการคำนวณกำไรสุทธิได้เท่าที่บริจาค แต่ไม่เกินร้อยละ 2 ของกำไรสุทธิ
  
……………………………….
กลุ่มประชาสัมพันธ์และเผยแพร่
สำนักโฆษก
 

  



ที่มา : http://www.thaigov.go.th/news/contents/details/5766