รัฐบาลไทย-ข่าวทำเนียบรัฐบาล-นายกรัฐมนตรีพอใจการลงทะเบียนแรงงานต่างด้าว ระบุเป็นการแก้ไขปัญหาอย่างต่อเนื่อง และเป็นระบบ







                                วันอังคารที่ 8 สิงหาคม 2560                              





    157  





      พิมพ์    
     
    
















   นายกรัฐมนตรีพอใจการลงทะเบียนแรงงานต่างด้าว ระบุเป็นการแก้ไขปัญหาอย่างต่อเนื่อง และเป็นระบบ
 

   นายกรัฐมนตรีพอใจการลงทะเบียนแรงงานต่างด้าว ระบุเป็นการแก้ไขปัญหาอย่างต่อเนื่อง และเป็นระบบ 





   วันนี้ (8 สิงหาคม 2560) เวลา 13.00 น. ณ บริเวณห้องโถง ตึกบัญชาการ 1 ทำเนียบรัฐบาล พลเอก ประยุทธ์ จันทร์โอชา นายกรัฐมนตรีกล่าวภายหลังเป็นประธานการประชุมคณะรัฐมนตรีถึงความพึงพอใจต่อการลงทะเบียนแรงงานต่างด้าวว่า มีความพอใจต่อการลงทะเบียนแรงงานต่างด้าว ซึ่งถือว่าเป็นแก้ไขปัญหาอย่างต่อเนื่องและเป็นระบบ ทั้งเรื่องการต่ออายุแรงงานต่างด้าว และการพิสูจน์ชัญชาติต้องไปพิสูจน์ซึ่งต้องกลับไปพิสูจน์ที่ต้นทางประเทศของแรงงานต่างด้าว ทั้งนี้ สมเด็จอัคคมหาเสนาบดีเดโช ฮุน เซน นายกรัฐมนตรีแห่งราชอาณาจักรกัมพูชา ได้ทำหนังสือได้ขอบคุณรัฐบาลไทย ที่ได้แก้ไขปัญหาแรงงานต่างด้าวของกัมพูชาได้เป็นอย่างดี พร้อมให้การสนับสนุนการทำพาสปอต ณ สถานทูตกัมพูชา ซึ่งจากการสรุปยอดการลงทะเบียนแรงงานต่างด้าวของกระทรวงแรงงาน มีแรงงานต่างด้าวลงทะเบียนเข้าสู่ระบบถูกต้องตามกฎหมายแล้วจำนวนเจ็ดแสนกว่าราย จากที่ตั้งเป้าหมายไว้จำนวนแปดแสนกว่าราย พร้อมสั่งการให้ติดตามข้อมูลแรงงานต่างด้าวจากทุกฝ่ายส่วน เช่น เอ็นจีโอ และภาคเอกชน พร้อมขอความร่วมมือให้แรงงานต่างด้าวและผู้ประกอบการนำแรงงานต่างด้าวมาขึ้นทะเบียนให้ถูกต้องตามกฎหมาย เพื่อจะได้ไม่ถูกเรียกรับผลประโยชน์ ซึ่งต้องช่วยกันอย่าปล่อยให้เป็นภาระของรัฐบาลฝ่ายเดียว
--------------------------------------------



ที่มา : http://www.thaigov.go.th/news/contents/details/5797