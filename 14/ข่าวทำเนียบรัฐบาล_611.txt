รัฐบาลไทย-ข่าวทำเนียบรัฐบาล-นายกรัฐมนตรีสั่งการให้แก้ไขปัญหาผู้โดยสารคับคั่งด่านตรวจคนเข้าเมือง พร้อมกำชับเตรียมมาตรการรองรับกรณีเครื่องบินดีเลย์







                                วันอังคารที่ 8 สิงหาคม 2560                              





    1,498  





      พิมพ์    
     
    
















   นายกรัฐมนตรีสั่งการให้แก้ไขปัญหาผู้โดยสารคับคั่งด่านตรวจคนเข้าเมือง พร้อมกำชับเตรียมมาตรการรองรับกรณีเครื่องบินดีเลย์
 

   นายกรัฐมนตรีสั่งการให้แก้ไขปัญหาผู้โดยสารคับคั่งด่านตรวจคนเข้าเมือง พร้อมกำชับเตรียมมาตรการรองรับกรณีเครื่องบินดีเลย์ 





   วันนี้ (8 สิงหาคม 2560) เวลา 13.00 น. ณ บริเวณห้องโถง ตึกบัญชาการ 1 ทำเนียบรัฐบาล พลเอก ประยุทธ์ จันทร์โอชา นายกรัฐมนตรีกล่าวภายหลังเป็นประธานการประชุมคณะรัฐมนตรีถึงการแก้ไขผู้โดยสารคับคั่งด่านตรวจคนเข้าเมือง (ตม.) ว่า  ที่ผ่านมามีปัญหาขั้นตอนการกรอกเอกสาร และปัญหาเครื่องบินดีเลย์ ทำให้มียอดผู้โดยสารตกค้างสะสม โดยปกติขั้นตอนการทำเอกสารต่อคนใช้เวลาเพียง 3 - 5 นาที เท่านั้น พร้อมสั่งการให้ฝ่ายความมั่งคงเข้าไปดำเนินการแก้ไขปัญหาแล้ว และได้กำชับให้หามาตรการรองรับกรณีเครื่องบินดีเลย์ และกรณีมีผู้คนมากกว่าเวลาปกติ ให้แก้ไขปัญหาให้รวดเร็วขึ้น

นายกรัฐมนตรีว่า ทุกอย่างคือปัญหา ปัญหาคืออุปสรรค ต้องแก้ไขปัญหาให้ได้ ไม่ใช่เอาปัญหามาเป็นปัญหาต่อ ปัญหาเป็นสิ่งที่ท้าทายต้องแก้ไขปัญหาให้ได้ ซึ่งต้องอาศัยความร่วมมือของทุกฝ่ายในการแก้ไขปัญหา เพราะปัญหาเกิดขึ้นตลอดเวลา ขึ้นอยู่กับสถานการณ์ ณ ขณะนั้นด้วย โดยสั่งการให้หามาตรการเผชิญ พร้อมขอความร่วมมืออย่าพูดให้เสียหายกระทบต่อภาพลักษณ์การท่องเที่ยวของประเทศไทย
------------------------------------



ที่มา : http://www.thaigov.go.th/news/contents/details/5799