รัฐบาลไทย-ข่าวทำเนียบรัฐบาล-นายกรัฐมนตรีแถลงต่อสื่อมวลชนเรื่องการเดินทางเยือนสหรัฐอเมริกาของนายกรัฐมนตรี และการหารือกับรัฐมนตรีว่าการกระทรวงการต่างประเทศของสหรัฐฯ







                                วันอังคารที่ 8 สิงหาคม 2560                              





    445  





      พิมพ์    
     
    
















   นายกรัฐมนตรีแถลงต่อสื่อมวลชนเรื่องการเดินทางเยือนสหรัฐอเมริกาของนายกรัฐมนตรี และการหารือกับรัฐมนตรีว่าการกระทรวงการต่างประเทศของสหรัฐฯ
 

   นายกรัฐมนตรีแถลงต่อสื่อมวลชนเรื่องการเดินทางเยือนสหรัฐอเมริกาของนายกรัฐมนตรี และการหารือกับรัฐมนตรีว่าการกระทรวงการต่างประเทศของสหรัฐฯ 





   ในวันนี้ (8 สิงหาคม 2560) เวลา 13.30 น. ณ ห้องโถงตึกบัญชาการ 1 ทำเนียบรัฐบาล นายกรัฐมนตรีตอบข้อสงสัยของสื่อมวลชนเกี่ยวกับการเดินทางเยือนสหรัฐอเมริกาของนายกรัฐมนตรี โดยระบุว่า นายกรัฐมนตรีอาจจะเดินทางไปเยือนสหรัฐฯ ในช่วงเวลาที่เหมาะสม โดยนายโดนัลด์ ทรัมป์ ประธานาธิบดีสหรัฐอเมริกาไม่ได้ตั้งเงื่อนไขลดความสัมพันธ์ใด ๆ เนื่องจากทั้งสองประเทศมีความสัมพันธ์มายาวนานมากกว่า 180 ปี ซึ่งการเยือนครั้งนี้จะเป็นการหารือและแลกเปลี่ยนข้อคิดเห็นซึ่งกันและกัน ทั้งนี้ ไทยได้ปฏิบัติตามพันธะกรณีของประชาคมโลกที่มีอยู่ รวมทั้งได้ประกาศท่าทีที่ชัดเจนไปในกรอบอาเซียนด้วยแล้ว
 
และสำหรับการหารือกับนายเร็กซ์ ทิลเลอร์สัน รัฐมนตรีว่าการกระทรวงการต่างประเทศของสหรัฐฯ เนื่องมาจากนายทิลเลอร์สันได้เดินทางมาเข้าร่วมการประชุมรัฐมนตรีว่าการกระทรวงการต่างประเทศอาเซียนกับประเทศคู่เจรจา (Post Ministerial Conference - PMC) ณ กรุงมะนิลา ประเทศฟิลิปปินส์ จึงถือโอกาสเดินทางมาเยือนไทยเพื่อพบหารือกับนายกรัฐมนตรีในประเด็นการเตรียมความพร้อมสำหรับการเดินทางเยือนสหรัฐฯ ของนายกรัฐมนตรี และประเด็นความร่วมมือระหว่างไทย – สหรัฐฯ ในทุกด้าน อาทิ ความมั่นคง เศรษฐกิจ และการค้าการลงทุน
 
นอกจากนี้ นายกรัฐมนตรีกล่าวถึงการเดินทางเยือนต่างประเทศ มี 2 รูปแบบ คือ การเยือนอย่างเป็นทางการ และการเดินทางเพื่อไปเข้าร่วมการประชุม อาทิ การประชุมอาเซียน การประชุม G7 การประชุม G20 การประชุมเกี่ยวกับภาวะโลกร้อน และการประชุมสหประชาชาติ โดยนายกรัฐมนตรีได้เดินทางไปเข้าร่วมการประชุมเหล่านี้ อย่างไรก็ดี ในฐานะที่เป็นผู้นำของรัฐบาลปัจจุบัน จึงไม่สามารถเดินทางเยือนประเทศต่าง ๆ อย่างเป็นทางการ ตามกฎหมายของประเทศเหล่านั้นได้ ทั้งนี้ ไทยยังคงสามารถดำเนินความร่วมมือกับประเทศต่าง ๆ ทั้งสหรัฐอเมริกา สหภาพยุโรป และออสเตรเลีย ผ่านช่องทางการทูตและสมาคมธุรกิจการค้า 



ที่มา : http://www.thaigov.go.th/news/contents/details/5805