รัฐบาลไทย-ข่าวทำเนียบรัฐบาล-รอง นรม. พล.ร.อ.ณรงค์ฯ เป็นประธานการประชุมคณะกรรมการผู้สูงอายุแห่งชาติ (กผส.) ครั้งที่ 4/2560 







                                วันพฤหัสบดีที่ 10 สิงหาคม 2560                              





    412  





      พิมพ์    
     
    
















   รอง นรม. พล.ร.อ.ณรงค์ฯ เป็นประธานการประชุมคณะกรรมการผู้สูงอายุแห่งชาติ (กผส.) ครั้งที่ 4/2560 
 

   รอง นรม. พล.ร.อ.ณรงค์ฯ เป็นประธานการประชุมคณะกรรมการผู้สูงอายุแห่งชาติ (กผส.) ครั้งที่ 4/2560  





             วันนี้ (10 สิงหาคม 2560) เวลา 13.30 น. ณ ห้องประชุม 301 ชั้น 3 ตึกบัญชาการ 1 ทำเนียบรัฐบาลพลเรือเอกณรงค์ พิพัฒนาศัย รองนายกรัฐมนตรี เป็นประธานการประชุมคณะกรรมการผู้สูงอายุแห่งชาติ (กผส.) ครั้งที่ 4/2560
           ที่ประชุมได้รับทราบรายงานความก้าวหน้าการดำเนินงานของคณะอนุกรรมการภายใต้ กผส. ได้แก่ คณะอนุกรรมการขับเคลื่อนติดตามยุทธศาสตร์ตามแผนผู้สูงอายุแห่งชาติ ฉบับที่ 2 (พ.ศ. 2545-2564) คณะอนุกรรมการพิจารณาปรับปรุงและแก้ไขกฎหมายที่เกี่ยวข้องด้านผู้สูงอายุ คณะอนุกรรมกรรมการบูรณาเพื่อพัฒนาคุณภาพชีวิตผู้สูงอายุ คณะอนุกรรมการบูรณาการจัดทำมาตรฐานการดูแลผู้สูงอายุ และคณะอนุกรรมการด้านการประชาสัมพันธ์ จากนั้นที่ประชุมรับทราบการขยายระยะเวลาเปิดรับลงทะเบียนเบี้ยยังชีพผู้สูงอายุและยื่นคำขอรับเงินเบี้ยยังชีพผู้สูงอายุจากเดือนพฤศจิกายนของทุกปี เป็นเดือนมกราคม - พฤศจิกายนของทุกปี พร้อมกันนี้ที่ประชุมได้รับทราบร่างพระราชบัญญัติผู้สูงอายุ (ฉบับ..) พ.ศ. .... ตลอดจนรับทราบรายงานผลการดำเนินงานของกองทุนผู้สูงอายุตามลำดับ
          นอกจากนี้ ที่ประชุมได้พิจารณาและมีมติเห็นชอบในการเสนอประเทศไทยเป็นเจ้าภาพในการจัดประชุมผู้สูงอายุระดับโลก ครั้งที่ 3 ซึ่งจะจัดขึ้นในปี พ.ศ. 2565 โดยจะเสนอเรื่องต่อคณะรัฐมนตรีในการเสนอให้ประเทศไทยพื่อพิจารณาให้ความเห็นชอบ โดยได้มอบหมายให้หน่วยงานที่เกี่ยวข้องไปดำเนินการต่อไป เนื่องด้วยประเทศไทยมีความพร้อมในหลาย ๆ ด้าน เช่น การจัดสวัสดิการการผู้สูงอายุที่ดีมีหลายรูปแบบ ทั้งในเรื่อง เบี้ยยังชีพผู้สูงอายุ มีระบบบำเหน็จบำนาญ เงินสวัสดิการเพื่อบริการสาธารณสุขจากกองทุนหลักประกันสุขภาพแห่งชาติ การพัฒนาระบบการดูแลผู้สูงอายุระยะยาวที่ดีโดยการมีส่วนร่วมจากชุมชน คนในครอบครัวและอาสาสมัคร นอกจากนี้ การดำเนินงานด้านผู้สูงอายุในประเทศไทย รัฐบาลได้ให้ความสำคัญ โดยมีนโยบายที่ชัดเจนในการกำหนดมาตรการเพื่อรองรับสังคมผู้สูงอายุ แผนผู้สูงอายุแห่งชาติ ซึ่งเป็นแผนระยะยาว 20 ปี ซึ่งเป็นแนวทางในการดำเนินงานอย่างต่อเนื่องและเป็นรูปธรรม
          พร้อมกันนี้ ที่ประชุมได้พิจารณาและมีมติเห็นชอบการปรับปรุงระเบียบที่เกี่ยวข้องการจ่ายเบี้ยยังชีพผู้สูงอายุ ในเรื่องเกี่ยวกับการปรับปรุงกฎหมายหรือระเบียบที่เกี่ยวข้อง ตามโครงการบูรณาการฐานข้อมูลสวัสดิการสังคม สำหรับการจ่ายเงินเบี้ยยังชีพผู้สูงอายุและการจ่ายเงินเบี้ยผู้พิการ ทั้งนี้ ในการดำเนินการจะพิจารณาทบทวนการปรับปรุงระเบียบที่เกี่ยวข้องสำหรับการจ่ายเบี้ยยังชีพผู้สูงอายุ ซึ่งทางกรมบัญชีกลางสามารถจ่ายเงินเบี้ยยังชีพผู้สูงอายุได้ตามนโยบายของรัฐบาล
          ทั้งนี้ ที่ประชุมได้พิจารณาและมีมติเห็นชอบในเรื่องมาตรฐานการดูแลผู้สูงอายุ เพื่อจัดทำมาตรฐานการดูแลผู้สูงอายุในเรื่องหลักสูตรการดูแล หลักสูตรผู้ดูแล และมาตรฐานสถานผู้ดูแล ตาม (ร่าง) มาตรฐานหลักสูตรการดูแลผู้สูงอายุในระดับเบื้องต้น ดังนี้ (1) มาตรฐานหลักสูตรการดูแลผู้สูงอายุเบื้องต้น 18 ชั่วโมง (2) มาตรฐานดูแลผู้สูงอายุเบื้องต้น โดยมีคุณสมบัติ คือ เป็นสมาชิกในครอบครัว อาสาสมัครหรือผู้สนใจ และมีอายุไม่ต่ำกว่า 15 ปี หรือผู้มีความจำเป็นโดยไม่จำกัดความรู้ และ (3) มาตรฐานสถานดูแลผู้สูงอายุ ในระดับที่ 1 ภาครัฐ คือผู้สูงอายุไม่เกิน 10 คน ในระดับตำบลหรือชุมชน
 
 
****************************************
กลุ่มประชาสัมพันธ์และเผยแพร่ สำนักโฆษก



ที่มา : http://www.thaigov.go.th/news/contents/details/5866