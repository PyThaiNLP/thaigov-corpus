รัฐบาลไทย-ข่าวทำเนียบรัฐบาล-นายกรัฐมนตรีเป็นประธานพิธีทำบุญตักบาตรถวายพระราชกุศลแด่พระบาทสมเด็จ  พระปรมินทรมหาภูมิพลอดุลยเดช บรมนาถบพิตร และถวายพระพรชัยมงคลถวายพระราชกุศลแด่สมเด็จพระนางเจ้าสิริกิติ์ พระบรมราชินีนาถ ในรัชกาลที่ 9







                                วันเสาร์ที่ 12 สิงหาคม 2560                              





    362  





      พิมพ์    
     
    
















   นายกรัฐมนตรีเป็นประธานพิธีทำบุญตักบาตรถวายพระราชกุศลแด่พระบาทสมเด็จ  พระปรมินทรมหาภูมิพลอดุลยเดช บรมนาถบพิตร และถวายพระพรชัยมงคลถวายพระราชกุศลแด่สมเด็จพระนางเจ้าสิริกิติ์ พระบรมราชินีนาถ ในรัชกาลที่ 9
 

   นายกรัฐมนตรีเป็นประธานพิธีทำบุญตักบาตรถวายพระราชกุศลแด่พระบาทสมเด็จ  พระปรมินทรมหาภูมิพลอดุลยเดช บรมนาถบพิตร และถวายพระพรชัยมงคลถวายพระราชกุศลแด่สมเด็จพระนางเจ้าสิริกิติ์ พระบรมราชินีนาถ ในรัชกาลที่ 9 





วันนี้ (12 สิงหาคม 2560) เวลา 06.30 น. ณ บริเวณพระลานราชวังดุสิต กรุงเทพมหานคร พลเอก ประยุทธ์ จันทร์โอชา นายกรัฐมนตรีเป็นประธานพิธีทำบุญตักบาตรถวายพระราชกุศลแด่พระบาทสมเด็จ  พระปรมินทรมหาภูมิพลอดุลยเดช บรมนาถบพิตร และถวายพระพรชัยมงคลถวายพระราชกุศลแด่สมเด็จพระนางเจ้าสิริกิติ์ พระบรมราชินีนาถ ในรัชกาลที่ 9 โดยมี ประธานองคมนตรี คณะองคมนตรีและคู่สมรส ประธานองค์กรอิสระและคู่สมรส รองศาสตราจารย์ นราพร จันทร์โอชา ภริยานายกรัฐมนตรี พร้อมด้วยรองนายกรัฐมนตรี คณะรัฐมนตรี และภริยา ส่วนราชการในพระองค์ ผู้ว่าราชการกรุงเทพมหานคร ผู้บัญชาการเหล่าทัพ ผู้บัญชาการตำรวจแห่งชาติ หัวหน้าส่วนราชการอิสระร่วมในพิธี
 
โอกาสนี้ นายกรัฐมนตรีและภริยาถวายพวงมาลัย และจุดธูปเทียนเครื่องทองน้อยถวายราชสักการะหน้าพระบรมราชานุสาวรีย์พระบาทสมเด็จพระจุลจอมเกล้าเจ้าอยู่หัวจากนั้น นายกรัฐมนตรีจุดธูปเทียนบูชาพระรัตนตรัย จุดธูปเทียนเครื่องทองน้อยถวายราชสักการะพระบรมฉายาลักษณ์ พระบาทสมเด็จพระปรมินทรมหาภูมิพลอดุลยเดช บรมนาถบพิตร และเปิดกรวยกระทงดอกไม้ ธูปเทียนแพหน้าพระฉายาลักษณ์สมเด็จพระนางเจ้าสิริกิติ์ พระบรมราชินีนาถ ในรัชกาลที่ 9
 
ต่อจากนั้น เจ้าหน้าที่อารธนาศีล สมเด็จพระราชาคณะ พระราชาคณะ จำนวน 40 รูป ให้ศีล เจ้าหน้าที่กล่าวคำถวายสังฆทาน นายกรัฐมนตรีถวายเครื่องไทยธรรมแก่พระราชาคณะจำนวน 10 รูป และกรวดน้ำรับพรจากนั้น ประธานองคมนตรี คณะองคมนตรีและคู่สมรส ประธานองค์กรอิสระและคู่สมรส นายกรัฐมนตรีและภริยา รองนายกรัฐมนตรี คณะรัฐมนตรีและภริยา ส่วนราชการในพระองค์ ผู้ว่าราชการกรุงเทพมหานคร  ผู้บัญชาการเหล่าทัพ ผู้บัญชาการตำรวจแห่งชาติ หัวหน้าส่วนราชการอิสระร่วมตักบาตรพระสงฆ์ จำนวน 851 รูป
 
จากนั้น ในเวลา 08.00 น. นายกรัฐมนตรีและภริยา คณะรัฐมนตรีพร้อมภริยาลงนามถวายพระพร สมเด็จพระนางเจ้าสิริกิติ์ พระบรมราชินีนาถ ในรัชกาลที่ 9 เนื่องในโอกาสเฉลิมพระชนมพรรษา 12 สิงหาคม 2560 ณ ห้องแดง ศาลาว่าการพระราชวังในพระบรมมหาราชวัง และในเวลา 19.00 น. นายกรัฐมนตรีและภริยาเป็นประธานในพิธีถวายเครื่องราชสักการะ จุดเทียนชัยถวายพระพรชัยมงคล แด่สมเด็จพระนางเจ้าสิริกิติ์ พระบรมราชินีนาถ ในรัชกาลที่ 9 เนื่องในโอกาสเฉลิมพระชนมพรรษาในนามของปวงชนชาวไทย ณ พระลานพระราชวังดุสิต
 
--------------------------------------------------



ที่มา : http://www.thaigov.go.th/news/contents/details/5900