รัฐบาลไทย-ข่าวทำเนียบรัฐบาล-นายกรัฐมนตรีระบุการปฏิรูปเรถเมล์เป็นความตั้งใจดี หากประชาชนไม่เห็นด้วยพร้อมรับฟัง เผยมอบหมายให้คมนาคมนำรถเมล์เอ็นจีวี 400 คันออกมาให้ประชาชนนั่งเป็นของขวัญปีใหม่นี้







                                วันพุธที่ 16 สิงหาคม 2560                              





    203  





      พิมพ์    
     
    
















   นายกรัฐมนตรีระบุการปฏิรูปเรถเมล์เป็นความตั้งใจดี หากประชาชนไม่เห็นด้วยพร้อมรับฟัง เผยมอบหมายให้คมนาคมนำรถเมล์เอ็นจีวี 400 คันออกมาให้ประชาชนนั่งเป็นของขวัญปีใหม่นี้
 

   นายกรัฐมนตรีระบุการปฏิรูปเรถเมล์เป็นความตั้งใจดี หากประชาชนไม่เห็นด้วยพร้อมรับฟัง เผยมอบหมายให้คมนาคมนำรถเมล์เอ็นจีวี 400 คันออกมาให้ประชาชนนั่งเป็นของขวัญปีใหม่นี้ 





   วันนี้ (15 สิงหาคม 2560) เวลา 13.50 น. ณ บริเวณห้องโถง ตึกบัญชาการ 1 ทำเนียบรัฐบาล พลเอก ประยุทธ์ จันทร์โอชา นายกรัฐมนตรีกล่าวถึงการปฏิรูปรถเมล์ว่า เป็นความปรารถนาดี ตั้งใจดี และเป็นการสร้างความรับรู้ให้กับประชาชนก่อนว่าจะมีการเปลี่ยนเส้นทางรถเมล์อย่างไร เพราะหากไม่ทำอะไรเลยก็โดนเล่นงานอีก ว่าไม่รู้เรื่อง ทำอะไรกันมา ยืนยันว่าเป็นความหวังดีในการทำสีสันต่าง ๆ หากไม่เห็นด้วยก็บอกมา

นายกรัฐมนตรีกล่าวว่า “ประเทศไทยเปลี่ยนอะไรเร็ว ๆ ได้ไหม ผมจึงบอกเขาให้ไปสร้างการรับรู้ เขาก็คิดวิธีนี้ขึ้นมา เหมาะสมหรือไม่เหมาะสมผมไม่รู้ แต่สิ่งที่ผมย้ำวันนี้กับรัฐมนตรีว่าการกระทรวงคมนาคม และรัฐมนตรีช่วยว่าการกระทรวงคมนาคมในที่ประชุมคณะรัฐมนตรี ว่าผมจะต้องได้รถเมล์ 400 กว่าคันที่ซื้อแล้วมีปัญหามาให้ได้ในสิ้นปีนี้ จะทำอย่างไรให้มีรถเมล์เอ็นจีวีคันใหม่ให้คนไทยได้นั่งเป็นของขวัญปีใหม่ ซึ่งเขาก็บอกกับผมว่าทำได้”

นายกรัฐมนตรี กล่าวว่า ที่ผ่านมาก็มีปัญหาเรื่องราคากลางที่ทุกคนจะเอาถูกที่สุด ก็ต้องไปเอาบริษัทที่เคยทำมา ซึ่งบริษัทดังกล่าวเป็นราคากลางที่เสียภาษีเพียงแค่ 30 เปอร์เซ็นต์ เพราะเป็นบริษัทที่ใช้การประกอบรถ ส่วนบริษัทที่เสนอนำเข้าทั้งคันก็ใช้ไม่ได้ เพราะภาษี 100 เปอร์เซ็นต์ ราคาก็ต้องแพงกว่า ตนจึงให้ไปหารือกันมาว่าจะทำได้อย่างไร แต่ 400 กว่าคันต้องมีให้ได้ และอีกสิ่งหนึ่งที่ตนเป็นห่วงคือ กิจการประกอบรถเมล์ในประเทศ ที่ตอนแรกเราทำไม่ได้ วันนี้ตนบอกให้ไปเตรียม 1000 กว่าคัน เพื่อเตรียมการให้บริษัทของประเทศไทยเข้าสู่การประมูลนี้ด้วย จะได้สร้างอุตสาหกรรมในประเทศ ไม่ใช่ซื้ออย่างเดียว อย่างไรก็ตาม หลายเรื่องหากทำไม่ได้ก็ต้องนำร่องเข้ามา ศึกษา เปรียบเทียบ และออกแบบ เพราะหลายอย่างเราต้องทำใหม่ให้ทันสมัย เนื่องจากของเดิมอาจจะมาตรฐานไม่ถึงที่ทำมาจากต่างประเทศ
-----------------------------------



ที่มา : http://www.thaigov.go.th/news/contents/details/5952