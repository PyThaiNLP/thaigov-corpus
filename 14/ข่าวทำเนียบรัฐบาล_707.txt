รัฐบาลไทย-ข่าวทำเนียบรัฐบาล-รอง นรม. พล.อ.อ.ประจินฯ รับมอบหมายจาก นรม. เป็นผู้แทนกล่าวปาฐกถาพิเศษ หัวข้อ “บทบาทมหาวิทยาลัยในการพัฒนาเศรษฐกิจของประเทศ” ภายในงาน “มหกรรมวิจัยแห่งชาติ 2560 







                                วันพฤหัสบดีที่ 24 สิงหาคม 2560                              





    375  





      พิมพ์    
     
    
















   รอง นรม. พล.อ.อ.ประจินฯ รับมอบหมายจาก นรม. เป็นผู้แทนกล่าวปาฐกถาพิเศษ หัวข้อ “บทบาทมหาวิทยาลัยในการพัฒนาเศรษฐกิจของประเทศ” ภายในงาน “มหกรรมวิจัยแห่งชาติ 2560 
 

   รอง นรม. พล.อ.อ.ประจินฯ รับมอบหมายจาก นรม. เป็นผู้แทนกล่าวปาฐกถาพิเศษ หัวข้อ “บทบาทมหาวิทยาลัยในการพัฒนาเศรษฐกิจของประเทศ” ภายในงาน “มหกรรมวิจัยแห่งชาติ 2560 (Thailand Research Expo 2017)” 





             วันนี้ (24 สิงหาคม 2560) เวลา 13.30 น. ณ ห้องเวิลด์บอลรูม ชั้น 23 โรงแรมเซ็นทาราแกรนด์และบางกอกคอนเวนชันเซ็นเตอร์ เซ็นทรัลเวิลด์ เขตปทุมวัน กรุงเทพฯ พลอากาศเอก ประจิน จั่นตอง รองนายกรัฐมนตรี ได้รับมอบหมายจาก พลเอก ประยุทธ์ จันทร์โอชา นายกรัฐมนตรี เป็นผู้แทนกล่าวปาฐกถาพิเศษ ในหัวข้อเรื่อง “บทบาทมหาวิทยาลัยในการพัฒนาเศรษฐกิจของประเทศ” ภายในงาน “มหกรรมวิจัยแห่งชาติ 2560 (Thailand Research Expo 2017)”
          โอกาสนี้ รองนายกรัฐมนตรี กล่าวว่า บทบาทของมหาวิทยาลัยในการพัฒนาเศรษฐกิจของประเทศนั้นมีความสำคัญอย่างยิ่ง เพราะการศึกษามีส่วนสำคัญอย่างมากที่จะช่วยสร้างบุคลากรทางด้านงานวิจัยและการประดิษฐ์ ส่งเสริมการสร้างบุคลากรในสาขาที่ขาดแคลน ซึ่งจะส่งผลให้งานทางด้านการวิจัยและการประดิษฐ์มีการพัฒนา โดยจะส่งผลทำให้เกิดเป็นกลไกสำคัญในการสร้างความเปลี่ยนแปลงให้กับสังคมและเศรษฐกิจ ซึ่งจะเกิดการสร้างองค์ความรู้ใหม่ แนวทางใหม่ ทฤษฎีใหม่ หรือชิ้นงานใหม่ ๆ โดยเป็นการสร้างฐานสติปัญญาในการพัฒนาให้กับประเทศได้ อีกทั้งยังสามารถนำไปสร้างมูลค่าในเชิงพาณิชย์ได้ ซึ่งจะก่อให้เกิดนวัตกรรมที่สามารถสร้างผลประโยชน์ให้เกิดขึ้นทั้งอาจเป็นตัวเงิน หรือไม่เป็นตัวเงินโดยตรงก็ได้
          รองนายกรัฐมนตรีได้กล่าวย้ำว่า การพัฒนาให้ผลงานที่เกิดจากการวิจัย และการประดิษฐ์คิดค้นได้ถูกนำไปพัฒนาปรับปรุงให้นำไปสู่นวัตกรรมซึ่งสามารถสร้างประโยชน์ในเชิงเศรษฐกิจ (Economic Benefits) ขึ้นมาได้ ซึ่งนโยบายรัฐบาล นำโดย พลเอก ประยุทธ์ จันทร์โอชา นายกรัฐมนตรี ได้ให้ความสำคัญกับการขับเคลื่อนการพัฒนาประเทศ และลดความเหลื่อมล้ำทางสังคมด้วยผลงานวิจัยและนวัตกรรม และนำประเทศไปสู่ “ประเทศไทย 4.0” อย่างเป็นรูปธรรม
           รองนายกรัฐมนตรีได้กล่าวเน้นในตอนท้ายของการปาฐกถาครั้งนี้ว่า มหาวิทยาลัยต้องมีบทบาทสำคัญอย่างยิ่งในการสนับสนุนและผลักดันให้ผลงานวิจัย และผลงานประดิษฐ์คิดค้นสามารถนำไปสู่การพัฒนาก่อให้เกิดการสร้างมูลค่าและคุณค่าอันเป็นประโยชน์กับประเทศผ่านรูปแบบในกิจกรรมต่าง ๆ ที่ชัดเจนเช่น การพัฒนาต่อยอดผลงานวิจัย การสนับสนุนการนำเสนอผลงานวิจัย ผลงานประดิษฐ์คิดค้นในเวทีระดับชาติและระดับนานาชาติ ซึ่งจากผลการดำเนินงานที่ผ่านมา ปรากฎผลสำเร็จเป็นอย่างดียิ่ง ในส่วนของนวัตกรรมนั้นได้ให้ความสำคัญกับการผลักดันการวิจัยที่มีอยู่ ไปสู่การใช้ประโยชน์ทั้งในภาครัฐและภาคเอกชนอย่างจริงจัง อันจะเป็นประโยชน์ต่อประเทศ ทั้งในเชิงเศรษฐกิจและสังคม ตามกรอบยุทธศาสตร์การพัฒนาประเทศที่ได้ตั้งเป้าหมายไว้ต่อไป
            จากนั้น รองนายกรัฐมนตรี ได้เป็นประธานมอบเกียรติบัตรรับรองวิทยากร “หลักสูตรการพัฒนานักวิจัย” ภาคบรรยาย ครั้งที่ 1/2560 พร้อมทั้งได้ร่วมถ่ายภาพหมู่เป็นที่ระลึก กับผู้ที่ได้รับเกียรติบัตรรับรองวิทยากร  อีกด้วย
 
************************************
กลุ่มประชาสัมพันธ์และเผยแพร่ สำนักโฆษก



ที่มา : http://www.thaigov.go.th/news/contents/details/6178