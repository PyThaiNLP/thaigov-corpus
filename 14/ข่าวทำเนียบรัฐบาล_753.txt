รัฐบาลไทย-ข่าวทำเนียบรัฐบาล-นาย Robert M. Friedland ประธานบริษัท Ivanhoe Capital Corporation เข้าเยี่ยมคารวะ พลเอก ธนะศักดิ์ ปฏิมาประกร รองนายกรัฐมนตรี







                                วันจันทร์ที่ 4 กันยายน 2560                              





    604  





      พิมพ์    
     
    
















   นาย Robert M. Friedland ประธานบริษัท Ivanhoe Capital Corporation เข้าเยี่ยมคารวะ พลเอก ธนะศักดิ์ ปฏิมาประกร รองนายกรัฐมนตรี
 

   นาย Robert M. Friedland ประธานบริษัท Ivanhoe Capital Corporation เข้าเยี่ยมคารวะ พลเอก ธนะศักดิ์ ปฏิมาประกร รองนายกรัฐมนตรี 






วันนี้ (วันพฤหัสบดีที่ 31 สิงหาคม 2560) เวลา 11.30 น. ห้องรับรอง 2 ตึกนารีสโมสร ทำเนียบรัฐบาล 
นาย Robert M. Friedland ประธานบริษัท Ivanhoe Capital Corporation เข้าเยี่ยมคารวะพลเอก ธนะศักดิ์ ปฏิมาประกร รองนายกรัฐมนตรี สรุปสาระสำคัญการหารือ ดังนี้

นาย Robert M. Friedland แสดงความประสงค์จัดงาน Phuket Asian Film Festival เทศกาลภาพยนตร์นานาชาติเอเชียที่ ณ จังหวัดภูเก็ต ในเดือนพฤศจิกายน ปี 2561 โดยเห็นว่าจังหวัดภูเก็ต มีความพร้อม ทั้งในด้านโครงสร้างพื้นฐาน สิ่งอำนวยความสะดวก ถนน สนามบินที่รับรองเครื่องบินเจ็ทส่วนตัว ท่าจอดเรือยอร์ช มีโรงแรมขนาดใหญ่ที่สวยงาม และที่สำคัญคือประเทศไทยมีนโยบาย และความพร้อมด้านการดูแลรักษาความสงบเรียบร้อย 

บริษัท Ivanhoe Capital Corporation ได้เคยลงทุนสร้างหนังระดับนานาชาติมาตรฐานฮอลลีวูดหลายเรื่อง ทั้งในประเทศจีน ฮ่องกง สิงคโปร์ และมาเลเซีย แต่มีความประทับใจประเทศไทย จึงประสงค์ที่จะร่วมทุนกับรัฐบาลไทยในการจัดเทศกาลภาพยนตร์นานาชาติ เพื่อเผยแพร่ และยกระดับตลาดการท่องเที่ยวในประเทศไทยได้เป็นอย่างดี ทั้งนี้บริษัทฯ พร้อมที่จะทำการศึกษาเปรียบเทียบ ( Comparative study ) และนำเสนอหน่วยงานที่เกี่ยวข้องอีกครั้ง 

ในตอนท้าย ทั้งสองฝ่ายได้แลกเปลี่ยนความคิดเห็นเกี่ยวกับมาตรการส่งเสริมการถ่ายทำภาพยนตร์ต่างประเทศในประเทศไทย หรือ Incentive Measure ด้วย 



ที่มา : http://www.thaigov.go.th/news/contents/details/6389