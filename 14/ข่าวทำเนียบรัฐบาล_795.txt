รัฐบาลไทย-ข่าวทำเนียบรัฐบาล-รมว.ดิจิทัล นำคณะมาพบ นรม.เพื่อโปรโมทงานดิจิทัลไทยแลนด์บิ๊กแบง 2017 ชูสโลแกน “โลกเปิด เราปรับ ประเทศเปลี่ยน”  ซึ่งจัดขึ้นระหว่างวันที่ 21-24 กันยายน 2560 ณ อิมแพคเมืองทองธานี  







                                วันอังคารที่ 12 กันยายน 2560                              





    1,087  





      พิมพ์    
     
    
















   รมว.ดิจิทัล นำคณะมาพบ นรม.เพื่อโปรโมทงานดิจิทัลไทยแลนด์บิ๊กแบง 2017 ชูสโลแกน “โลกเปิด เราปรับ ประเทศเปลี่ยน”  ซึ่งจัดขึ้นระหว่างวันที่ 21-24 กันยายน 2560 ณ อิมแพคเมืองทองธานี  
 

   กระทรวงดิจิทัลเพื่อเศรษฐกิจและสังคม (ดีอี) โดย สำนักงานส่งเสริมเศรษฐกิจดิจิทัล (ดีป้า) เจ้าภาพการจัดงานทิทรรศการนานาชาติ Digital Thailand Big Bang 2017 มหกรรมการแสดงนิทรรศการนานาชาติเทคโนโลยีดิจิทัลที่ใหญ่ที่สุดแห่งภูมิภาคเอเชียตะวันออกเฉียงใต้ 





             วันนี้ (12 กันยายน 2560) เวลา 09.00 น. ณ ห้องโถงกลางชั้น 1 ตึกบัญชาการ 1 ทำเนียบรัฐบาล ก่อนการประชุมคณะรัฐมนตรี ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) นำคณะผู้บริหารและผู้ประกอบการ มาพบ พลเอก ประยุทธ์ จันทร์โอชา นายกรัฐมนตรี เพื่อประชาสัมพันธ์งาน “ดิจิทัลไทยแลนด์บิ๊กแบง 2017” ภายใต้สโลแกน “Digital Transformation โลกเปิด เราปรับ ประเทศเปลี่ยน” ซึ่งเป็นมหกรรมการแสดงนิทรรศการนานาชาติเทคโนโลยีดิจิทัลที่ใหญ่ที่สุดแห่งภูมิภาคเอเชียตะวันออกเฉียงใต้ โดยจัดขึ้นระหว่างวันที่ 21-24 กันยายน 2560 ณ อาคารชาเลนเจอร์ 1-2 ศูนย์ประชุมอิมแพค เมืองทองธานี จังหวัดนนทบุรี
          รัฐมนตรีว่าการกระทรวงดิจิทัลเพื่อเศรษฐกิจและสังคม กล่าวรายงานว่า การจัดงานดิทัลไทยแลนด์บิ๊กแบง 2017เป็นการส่งเสริมภาพลักษณ์และความมุ่งมั่นของประเทศไทยในการนำเทคโนโลยีดิจิทัลเข้ามามีบทบาทในการขับเคลื่อนเศรฐกิจและสังคมเป็นโอกาสที่ประเทศไทยจะได้ประกาศศักยภาพในการเป็นผู้นำเทคโนโลยีดิจิทัลในภูมิภาคอาเซียน อีกทั้งเป็นการผลักดันทุกภาคส่วนทั้งภาครัฐ ภาคประชาชน ภาควิชาการ และภาคประชาสังคม ให้เกิดความพร้อมนำประเทศไทยสู่ “Thailand 4.0” เพื่อขับเคลื่อนการพัฒนาประเทศไปสู่ความมั่นคง มั่งคั่ง ยั่งยืน ด้วยการนำเทคโนโลยีดิจิทัลไปใช้อย่างสร้างสรรค์ และสามารถประยุกต์ใช้ประโยชน์อย่างเต็มศักยภาพในทุกมิติ รวมทั้งสร้างความมั่นใจให้กับนักลงทุนทั้งในและต่างประเทศ
          นอกจากนี้ ภายในงานยังมีการจัดแสดงนวัตกรรมและเทคโนโลยีสุดทันสมัย ที่คิดค้นโดยคนไทยและต่างชาติกว่า 200 ราย และสุดยอดไฮไลท์การจัดแสดงเทคโนโลยีและนวัตกรรมสุดล้ำที่จะเผยอนาคตด้านดิจิทัลในไทยเป็นครั้งแรกกับ 4 โซนหลักได้แก่ Digital Ecosystem  Digital Community and Smart City Digital Park และ Digital Playground ตามลำดับ ซึ่งเป็นการแสดงนิทรรศการที่จุดประกายความคิดสร้างสรรค์ด้านนวัตกรรมและเทคโนโลยี พร้อมสื่อดิจิทัลเพื่อนำไปสู่การคิดค้นสร้างสิ่งใหม่ ๆ ในอนาคต
          โอกาสนี้ นายกรัฐมนตรได้เยื่ยมชมนิทรรศการที่มาจัดแสดงด้วยความสนใจ พร้อมเสนอแนะให้หน่วยงานที่เกี่ยวข้องมีการพัฒนานวัตกรรมเทคโนโลยีด้านดิจิทัลอย่างต่อเนื่อง เพื่อนำไปสู่การพัฒนาประเทศอย่างยั่งยืน
          อนึ่ง สำหรับผู้สนใจจะเข้าร่วมจัดนิทรรศการภายในงาน สามารถลงทะเบียนได้ที่ www.digitalthailandbigbang.com งานนี้เข้าชมและร่วมกิจกรรมต่าง ๆ ฟรีตลอด 4 วัน ซึ่งงานนิทรรศการ Digital Thailand Big Bang 2017 นั้น จะจัดขึ้นระหว่างวันที่ 21-24 กันยายน 2560 ณ ชาเลนเจอร์ ฮอลล์ 1-2 ศูนย์แสดงสินค้าและการประชุมอิมแพ็ค เมืองทองธานี ผู้ที่สนใจสามารถสอบถามรายละเอียดได้ที่โทร02141-7158 ในวันและเวลาราชการ
 
....................................................
 

กลุ่มประชาสัมพันธ์และเผยแพร่ สำนักโฆษก



ที่มา : http://www.thaigov.go.th/news/contents/details/6614