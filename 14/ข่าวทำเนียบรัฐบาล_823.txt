รัฐบาลไทย-ข่าวทำเนียบรัฐบาล-รมต.นร. ออมสินฯ เป็นประธานเปิดงานสัมมนาทางวิชาการประจำปีของการประกาศใช้พระราชบัญญัติข้อมูลข่าวสารของราชการ พ.ศ. 2540 ประจำปี 2559 พร้อมปาฐกถาพิเศษ เรื่อง “ข้อมูลโปร่งใส ไร้ทุจริต”







                                วันศุกร์ที่ 15 กันยายน 2560                              





    483  





      พิมพ์    
     
    
















   รมต.นร. ออมสินฯ เป็นประธานเปิดงานสัมมนาทางวิชาการประจำปีของการประกาศใช้พระราชบัญญัติข้อมูลข่าวสารของราชการ พ.ศ. 2540 ประจำปี 2559 พร้อมปาฐกถาพิเศษ เรื่อง “ข้อมูลโปร่งใส ไร้ทุจริต”
 

   รมต.นร. ออมสินฯ เป็นประธานเปิดงานสัมมนาทางวิชาการประจำปีของการประกาศใช้ พรบ. ข้อมูลข่าวสารของราชการฯ โดยกล่าวย้ำให้หน่วยงานภาครัฐและรัฐวิสาหกิจทุกแห่ง มีศูนย์ข้อมูลข่าวสารของราชการเพื่อบริการแก่ประชาชนอย่างทั่วถึงตามนโยบายของรัฐบาล 





   วันนี้ (15 กันยายน 2560) เวลา 09.30 น. ณ ตึกสันติไมตรี ทำเนียบรัฐบาล พลเอกประยุทธ์      จันทร์โอชา มอบหมายให้ นายออมสิน ชีวะพฤกษ์ รัฐมนตรีประจำสำนักนายกรัฐมนตรี เป็นประธานในพิธีเปิดงานสัมมนาทางวิชาการประจำปีของการประกาศใช้พระราชบัญญัติข้อมูลข่าวสารของราชการ พ.ศ. 2540 ประจำปี 2559 และปาฐกถาพิเศษ เรื่อง “ข้อมูลโปร่งใส ไร้ทุจริต” พร้อมมอบโล่ประกาศเกียรติคุณแก่หน่วยงานที่มีศูนย์ข้อมูลข่าวสารของราชการโดดเด่นจำนวน 68 หน่วยงาน ซึ่งจัดโดย สำนักงานปลัดสำนักนายกรัฐมนตรี โดยมีผู้เข้าร่วมสัมมนา ประกอบด้วย ตัวแทนหน้าส่วนราชการจากภาครัฐและรัฐวิสาหกิจทั้งในส่วนกลางและส่วนภูมิภาค จำนวนประมาณ 600 คน
          โอกาสนี้ นายจิรชัย มูลทองโร่ย ปลัดสำนักนายกรัฐมนตรี ได้กล่าวรายงานถึงวัตถุประสงค์ของการจัดงานว่า เพื่อให้ผู้บริหารระดับสูงและเจ้าหน้าที่ของหน่วยงานของรัฐที่รับผิดชอบงานด้านข้อมูลข่าวสารของราชการ มีโอกาสพบปะ หารือ แลกเปลื่ยนความคิดเห็นเกี่ยวกับปัญหาอุปสรรค์และแนวทางขับเคลื่อนกฎหมายดังกล่าวเพื่อประโยชน์ต่อประชาชนและประเทศชาติโดยร่วมต่อไป ภายใต้ชื่องาน “ประชารัฐโปร่งใส ขับเคลื่อนประเทศไทย 4.0” ซึ่งเป็นการกระตุ้นให้ผู้ที่มีส่วนเกี่ยวข้องกับกฎหมายว่าด้วยข้อมูลข่าวสารของราชการ โดยเฉพาะเจ้าหน้าที่รัฐมีความเข้าใจและสามารถปฏิบัติตามกฎหมายฯ ได้อย่างถูกต้อง และร่วมกันขับเคลื่อนกฎหมายดังกล่าว ให้มีความเข้มแข็งสอดรับกับการเปลี่ยนแปลงของสถาณการณ์ปัจจุบันและรัฐธรรมนูญแห่งราชอาณาจักรไทย เพื่อเสริมสร้างความโปร่งใสในการบริหารงานภาครัฐให้เป็นไปตามหลักธรรมาภิบาล และส่งเสริมให้ทุกหน่วยงานเปิดเผยข้อมูลข่าวสาร เพื่อลดโอกาสตลอดจนปิดช่องโหว่ของผู้ที่คิดทุจริตคอร์รัปชันให้หมดไปจากสังคมไทยต่อไป
          จากนั้น รัฐมนตรีประจำสำนักนายกรัฐมนตรีได้กล่าวเปิดงานพร้อมปาฐกถาพิเศษหัวข้อดังกล่าวว่า สืบเนื่องจากรัฐธรรมนูญแห่งราชอาณาจักรไทย พ.ศ. 2560 มาตรา 41 ที่บัญญัติว่า บุคคลและชุมชนย่อมมีสิทธิ (1) ได้รับทราบและเข้าถึงข้อมูลหรือข่าวสารสาธารณะ ในครอบครองของหน่วยงานรัฐ และมาตรา 59 ที่บัญญัติว่า รัฐต้องเปิดเผยข้อมูลหรือข่าวสารของสาธารณะ ในครอบครองของหน่วยงานของรัฐ ที่มิใช่ข้อมูลเกี่ยวกับความมั่นคงของรัฐ หรือเป็นความลับของทางราชการตามที่กฎหมายบัญญติ และต้องจัดให้ประชาชนเข้าถึงข้อมูลหรือข่าวสารดังกล่าวได้โดยสะดวก และจากยุทธศาสตร์ชาติระยะ 20 ปี (พ.ศ. 2560 - 2579) ในประเด็นยุทธศาสตร์ที่ 6 ด้านการปรับสมดุลและพัฒนาระบบการบริหารจัดการภาครัฐ ที่ให้ทุกหน่วยงานต้องรณรงค์ในการต่อต้านการทุจริตและประพฤติมิชอบ ประกอบกับในแผนพัฒนาเศรษฐกิจและสังคมแห่งชาติ ฉบับที่ 12 ที่เน้นให้การบริหารราชการแผ่นดินให้เป็นไปอย่างมีประสิทธิภาพ โดยยึดหลักโปร่งใส เป็นธรรม มีประสิทธิภาพและมีส่วนร่วมในการขจัดการทุจริตคอร์รัปชันและมีการกระจายอำนาจที่เหมาะสม
          รัฐมนตรีประจำสำนักนายกรัฐมนตรีได้กล่าวย้ำในตอนท้ายว่า รัฐบาลได้กำหนดให้ปี 2560 เป็นปีแห่ง “ศูนย์ข้อมูลข่าวสารของราชการ” ซึ่งเป็นไปตามนโยบายของ พลเอก ประยุทธ์ จันทร์โอชา นายกรัฐมนตรี เพื่อให้ความสำคัญในการรณรงค์ให้หน่วยงานภาครัฐและรัฐวิสาหกิจทุกแห่ง มีศูนย์ข้อมูลข่าวสารของราชการที่จัดแสดงข้อมูลข่าวสารตามสิทธิที่ประชาชนพึงได้รับรู้ โดยให้สำนักงานปลัดสำนักนายกรัฐมนตรีร่วมกับทุกหน่วยงานเปิดเผยข้อมูลข่าวสารในการบริหารงานภาครัฐให้ได้ภายในปี 2560
          หลังจากนั้น รัฐมนตรีประจำสำนักนายกรัฐมนตรีได้มอบโล่ประกาศเกียรติคุณ พร้อมมอบประกาศเกียรติบัตรผู้ผ่านการทดสอบแก่ตัวแทนหน่วยงานที่มีศูนย์ข้อมูลข่าวสารของราชการโดดเด่น จำนวน 68 หน่วยงาน เช่น กรมประชาสัมพันธ์ กรมควบคุมมลพิษ กรมการค้าต่างประเทศ กรมอนามัย สำนักงานเขตบางกอกใหญ่ กทม. การไฟฟ้าส่วนภูมิภาค สาขาจังหวัดเชียงใหม่ เชียงราย ลพบุรี พิษณุโลก สุโขทัย ขอนแก่น และจังหวัดอุบลราชธานี เป็นต้น
 
.........................................................
 

ประชาสัมพันธ์และเผยแพร่ สำนักโฆษก



ที่มา : http://www.thaigov.go.th/news/contents/details/6719