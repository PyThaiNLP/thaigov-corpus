รัฐบาลไทย-ข่าวทำเนียบรัฐบาล-กรรมการบริหารและประธานกลุ่มระบบอิเล็กทรอนิกส์ บริษัท Mitsubishi Electric เข้าพบหารือกับรองนายกรัฐมนตรี 







                                วันพฤหัสบดีที่ 5 ตุลาคม 2560                              





    471  





      พิมพ์    
     
    
















   กรรมการบริหารและประธานกลุ่มระบบอิเล็กทรอนิกส์ บริษัท Mitsubishi Electric เข้าพบหารือกับรองนายกรัฐมนตรี 
 

   กรรมการบริหารและประธานกลุ่มระบบอิเล็กทรอนิกส์ บริษัท Mitsubishi Electric เข้าพบหารือกับรองนายกรัฐมนตรี  





   วันนี้ (5 ต.ค. 2560) เวลา 10.30 น. นาย Masamitsu Okamura กรรมการบริหารและประธานกลุ่มระบบอิเล็กทรอนิกส์ บริษัท Mitsubishi Electric เข้าพบหารือกับรองนายกรัฐมนตรี (พลอากาศเอก ประจิน จั่นตอง) ณ ห้องรับรอง 1 ตึกบัญชาการ 1 ทำเนียบรัฐบาล สรุปสาระสำคัญของการสนทนา ดังนี้

ทั้งสองฝ่ายกล่าวยินดีที่ได้พบกันอีกครั้ง หลังจากที่ได้พบกันในการศึกษาดูงานของรองนายกรัฐมนตรีที่บริษัท Mitsubishi Electric เมื่อเดือนเมษายนที่ผ่านมา โดยรองนายกรัฐมนตรีได้มีโอกาสเยี่ยมชมและศึกษาเกี่ยวกับเทคโนโลยีดาวเทียมของบริษัทฯ

รองนายกรัฐมนตรีได้กล่าวชื่นชมความสามารถทางเทคโนโลยีของญี่ปุ่นที่มีความก้าวหน้าอย่างมาก โดยรองนายกรัฐมนตรีหวังว่า Mitsubishi Electric จะพิจารณาเข้ามาลงทุนในพื้นที่ EEC ซึ่งเป็นพื้นที่ที่รัฐบาลไทยกำลังเร่งผลักดัน เพื่อยกขีดความสามารถของอุตสาหกรรมดิจิทัลในไทย ซึ่งอุตสาหกรรมดาวเทียมและส่วนประกอบเป็นอุตสาหกรรมกลุ่มเป้าหมายของเขตส่งเสริมดังกล่าว

ด้านบริษัท Mitsubishi Electric กล่าวว่าเมื่อเดือนที่ผ่านมา ได้เดินทางร่วมไปกับคณะนักธุรกิจชาวญี่ปุ่น เพื่อไปศึกษาและดูงานที่พื้นที่ EEC โดยบริษัทฯยินดีที่ได้เห็นและทราบถึงพัฒนาการด้านเทคโนโลยีของไทย โดยจะนำข้อมูลที่ได้รับทราบกลับไปพิจารณา และหวังว่าจะได้ร่วมมือกับไทยในอนาคตอันใกล้ โดยเฉพาะในด้าน IoT ที่ได้ทราบว่า ไทยให้ความสำคัญและพัฒนาสาขานี้เป็นอย่างมาก ซึ่งเป็นสาขาที่ Mitsubishi Electric มีความเชี่ยวชาญและประสบการณ์

ในตอนท้าย ทั้งสองฝ่ายยังได้กล่าวย้ำถึงความพร้อมที่จะกระชับความร่วมมือ และรองนายกรัฐมนตรีหวังว่าการเดินทางมาเยือนไทยของคณะกรรมการบริหารและประธานกลุ่มระบบอิเล็กทรอนิกส์ บริษัท Mitsubishi Electric ในครั้งนี้จะประสบความสำเร็จและบรรลุผลตามเป้าหมายที่ตั้งไว้
 
*************************



ที่มา : http://www.thaigov.go.th/news/contents/details/7188