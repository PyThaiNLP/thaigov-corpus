รัฐบาลไทย-ข่าวทำเนียบรัฐบาล-รองนายกรัฐมนตรีมอบโครงการเสริมสร้างคุณภาพชีวิตนักเรียนด้อยโอกาสที่จังหวัดพิษณุโลก







                                วันเสาร์ที่ 7 ตุลาคม 2560                              





    482  





      พิมพ์    
     
    
















   รองนายกรัฐมนตรีมอบโครงการเสริมสร้างคุณภาพชีวิตนักเรียนด้อยโอกาสที่จังหวัดพิษณุโลก
 

   รองนายกรัฐมนตรีมอบโครงการเสริมสร้างคุณภาพชีวิตนักเรียนด้อยโอกาสที่จังหวัดพิษณุโลก เพื่อเป็นประธาน ในพิธีส่งมอบห้องสมุด สนามเด็กเล่น และปรับปรุงอาคารเรียน 





             เมื่อวันที่ 7 ตุลาคม 2560 เวลา 13.30 น. พลอากาศเอกประจิน จั่นตอง รองนายกรัฐมนตรี พร้อมด้วยคณะ ได้เดินทางไปยังโรงเรียนบ้านใหม่เจริญธรรม อำเภอบางระกำ จังหวัดพิษณุโลก เพื่อเป็นประธาน ในพิธีส่งมอบห้องสมุด สนามเด็กเล่น และปรับปรุงอาคารเรียน โดยมีนายฐานุพงษ์ เจริญสุรภิรมย์ ผู้ว่าราชการ จังหวัดพิษณุโลก หัวหน้าส่วนราชการจังหวัดพิษณุโลก ผู้บริหารสถานศึกษา และคณะครูนักเรียนโรงเรียนบ้านใหม่ เจริญธรรมร่วมให้การต้อนรับ เมื่อคณะของรองนายกรัฐมนตรี เดินทางไปถึง นายศรีทน ละม่อม ผู้อำนวยการโรงเรียน บ้านใหม่เจริญธรรม ได้กล่าวรายงานถึงโครงการเสริมสร้างคุณภาพชีวิตของนักเรียนในโรงเรียนที่ด้อยโอกาส สรุปได้ว่า
          โครงการเสริมสร้างคุณภาพชีวิตนักเรียนในโรงเรียนด้อยโอกาสเกิดขึ้นจากการที่สำนักงานรองนายกรัฐมนตรี พลอากาศเอก ประจิน จั่นตอง และส่วนราชการ รัฐวิสาหกิจ มูลนิธิ ชมรม บริษัทเอกชน พร้อมด้วยผู้มีจิตอันเป็นกุศลได้ให้การสนับสนุน โดยมีวัตถุประสงค์เพื่อพัฒนาโครงสร้างพื้นฐานของโรงเรียนให้ มีความเหมาะสม มีหลักโภชนาการที่ดี มีการเสริมสร้างสุขภาพอนามัย พร้อมระบบอิเล็กทรอนิกส์เพื่อ การศึกษา รวมทั้งมุ่งเน้นให้เกิดสภาพแวดล้อมและบรรยากาศที่ดีต่อการใช้ชีวิตของนักเรียนในโรงเรียน โดยมี การคัดเลือกโรงเรียนในจังหวัดต่าง ๆ เข้าร่วมโครงการมีจำนวน 19 แห่ง ซึ่งโรงเรียนบ้านใหม่เจริญธรรม เป็นหนึ่งในโรงเรียนที่ได้รับการคัดเลือกให้เข้าร่วมโครงการฯ ดังกล่าวด้วย
          จากนั้น พลอากาศเอก ประจิน จั่นตอง รองนายกรัฐมนตรี ได้กล่าวแสดงความยินดีกับ โรงเรียนฯ และกล่าวขอบคุณผู้ให้การสนับสนุนที่ได้ร่วมเดินทางไปในครั้งนี้ว่า สำนักงานรองนายกรัฐมนตรีฯได้เห็นถึงความสำคัญของการศึกษา ซึ่งถือเป็นกลไกสำคัญในการพัฒนาทรัพยากรมนุษย์ให้เกิดศักยภาพและมี ความพร้อมในการเข้าสู่สังคมปัจจุบัน โดยรัฐบาลได้มุ่งเน้นให้เกิดการปฏิรูประบบการศึกษา เพื่อให้คนไทยทุก วัยได้รับโอกาสในการเสริมสร้างสมรรถนะของตน เพื่อก้าวสู่คุณภาพชีวิตที่ดีขึ้นตามที่ตนใฝ่ฝัน ปัจจุบันพบว่า สถานศึกษาหลายแห่งยังขาดแคลนระบบสาธารณูปโภคและระบบสาธารณสุข เกิดความเหลื่อมล้ำและขาด โอกาสในการได้รับบริการจากรัฐอย่างเท่าเทียมและทั่วถึง จำเป็นอย่างยิ่งที่ภาคประชาสังคมและหน่วยงานอื่น ๆ ต้องเข้าไปมีส่วนร่วมในการพัฒนาทรัพยากรมนุษย์เพื่อสร้างอนาคตของชาติร่วมกัน การดำเนินการครั้งนี้มี หน่วยงาน บริษัทต่าง ๆ รวมถึงชุมชนในพื้นที่ร่วมให้การสนับสนุน โดยมีจุดมุ่งหมายเดียวกันคือ ต้องการพัฒนา โรงเรียนให้มีโครงสร้างพื้นฐานที่เหมาะสม นักเรียนมีคุณภาพชีวิต สุขภาพกายใจดีขึ้น มีจิตสาธารณะ รวมทั้ง เป็นการเพิ่มโอกาสการเข้าถึงระบบการศึกษาด้านเทคโนโลยีสมัยใหม่ และการมีส่วนร่วมในการเสริมสร้าง สิ่งแวดล้อมที่ดี เป็นมิตรกับสิ่งแวดล้อม โดยในตอนท้ายรองนายกรัฐมนตรี ได้กล่าวขอบคุณหน่วยงาน ชุมชน ในพื้นที่ บริษัทต่าง ๆ รวมทั้งสำนักงานรองนายกรัฐมนตรีฯ ที่ได้ร่วมแรงร่วมใจร่วมสนับสนุนการดำเนินงาน โครงการฯ จนสำเร็จลุล่วงไปได้ด้วยดี
          ในการนี้รองนายกรัฐมนตรี ได้ร่วมกับหน่วยงานที่เข้าร่วมโครงการฯ ทำการส่งมอบโครงการและ สิ่งของให้กับโรงเรียนบ้านใหม่เจริญธรรม รวมทั้งได้มอบเกียรติบัตรให้แก่ผู้ให้การสนับสนุนในครั้งนี้ด้วย สำหรับการส่งมอบโครงการสร้างเสริมคุณภาพชีวิตนักเรียนในโรงเรียนที่ด้อยโอกาส ปี 2560 ให้แก่โรงเรียนบ้านใหม่เจริญธรรมในครั้งนี้ ประกอบไปด้วย การส่งมอบระบบกรองน้ำดื่ม ระบบไฟฟ้า ทักษะ อาชีพ และกระเบื้องหลังคาอาคารเรียนและโรงอาหาร การส่งมอบห้องสมุดมีชีวิต การส่งมอบสนามเด็กเล่น รวมทั้งการมอบทุนการศึกษา ทุนบำรุงห้องสมุด และอุปกรณ์กีฬา การมอบถังน้ำ 1,500 ลิตร การมอบ โปรแกรม The 1 books E-library พัดลม 6 ตัว พร้อมชุดอุปกรณ์การเรียนและหนังสือ การมอบเสื้อกล้าม และชุดชั้นในสำหรับเด็ก การมอบเสื้อยืด การมอบยาเวชภัณฑ์ การมอบโทรทัศน์ เครื่องเล่นดีวีดี พัดลม คอมพิวเตอร์ หลอดไฟ การมอบจักรยาน การมอบกระปุกออมสิน การมอบไก่ไข่ การมอบโต๊ะ เก้าอี้ เสื้อกีฬา ขนมและนม การมอบคอมพิวเตอร์ โปสการ์ด และหนังสือพระบรมราโชวาทฯ จากหน่วยงาน มูลนิธิ ชมรม บริษัทต่าง ๆ และสำนักงานรองนายกรัฐมนตรีฯ ที่มีจิตศรัทธาเข้าร่วมโครงการฯ
 ............................................................

กลุ่มประชาสัมพันธ์และเผยแพร่ สำนักโฆษก
ข้อมูลโดย พลอากาศเอก มณฑล  สัชฌุกร
โฆษกประจำรองนายกรัฐมนตรี (พลอากาศเอก ประจิน  จั่นตอง)



ที่มา : http://www.thaigov.go.th/news/contents/details/7226