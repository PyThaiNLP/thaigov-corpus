รัฐบาลไทย-ข่าวทำเนียบรัฐบาล-รองนายกรัฐมนตรีติดตามความก้าวหน้าในการก่อสร้างพระเมรุมาศจำลองและโครงการเพิ่มประสิทธิภาพ การระบายน้ำที่จังหวัดสกลนคร 







                                วันจันทร์ที่ 9 ตุลาคม 2560                              





    578  





      พิมพ์    
     
    
















   รองนายกรัฐมนตรีติดตามความก้าวหน้าในการก่อสร้างพระเมรุมาศจำลองและโครงการเพิ่มประสิทธิภาพ การระบายน้ำที่จังหวัดสกลนคร 
 

   รองนายกรัฐมนตรีติดตามความก้าวหน้าในการก่อสร้างพระเมรุมาศจำลองและโครงการเพิ่มประสิทธิภาพ การระบายน้ำที่จังหวัดสกลนคร โดยดำเนินการแล้วไปกว่าร้อยละ 90  และคาดว่าจะแล้วเสร็จในวันที่11 ตุลาคม 2560 





             เมื่อวันที่ 8 ตุลาคม 2560 เวลา 11.20 น. พลอากาศเอก ประจิน จั่นตอง รองนายกรัฐมนตรี ที่ได้รับมอบหมายให้กำกับดูแลและติดตามการปฏิบัติราชการในพื้นที่เขตตรวจราชการที่ 11 (จังหวัดนครพนม มุกดาหาร และสกลนคร) ได้เดินทางไปยังสนามหน้าศาลากลางหลังเก่าจังหวัดสกลนคร เพื่อติดตาม ความก้าวหน้าในการก่อสร้างพระเมรุมาศจำลองประจำจังหวัดสกลนคร ซึ่งได้ดำเนินการไปได้กว่าร้อยละ 90 และคาดว่าจะแล้วเสร็จในวันที่ 11 ตุลาคม ก่อนวันที่ทางราชการกำหนด ซึ่งรองนายกรัฐมนตรีได้ให้ความสนใจ ในรายละเอียดของการก่อสร้าง พร้อมทั้งให้คำแนะนาในการจัดเตรียมสถานที่เพื่อรองรับการเดินทางมาร่วมพิธี ของพี่น้องประชาชนในจังหวัดสกลนคร ซึ่งคาดว่าจะมีเป็นจำนวนมากเช่นเดียวกับทุกจังหวัด จากนั้น พลอากาศเอก ประจิน จั่นตอง พร้อมด้วยคณะได้เดินทางไปยังศาลากลางจังหวัดสกลนคร เพื่อพบปะกับราษฎรซึ่งเป็นเกษตรกรที่ได้รับผลกระทบจากโครงการก่อสร้างเขื่อนน้ำอูน จังหวัดสกลนคร ที่เดินทางมาพบรองนายกรัฐมนตรีเพื่อขอความช่วยเหลือจากกรณีที่ได้รับผลกระทบเกี่ยวกับเงินชดเชยจาก การถูกเวนคืนที่ดินเพื่อก่อสร้างเขื่อนน้ำอูน เมื่อปี พ.ศ.2511 ที่อยากให้ทางราชการพิจารณาเพิ่มให้ตามที่ เคยมีข้อตกลงไว้ โดยหลังจากที่รองนายกรัฐมนตรีได้รับฟังปัญหาข้อขัดข้องแล้วได้กล่าวแสดงความเห็นใจ ในความเดือดร้อนของเกษตรกร ซึ่งปัญหาที่เกิดขึ้นได้เกิดขึ้นมาเป็นเวลานานแล้ว แต่รัฐบาลปัจจุบันก็ไม่ได้ นิ่งนอนใจ จึงได้มีการแต่งตั้งคณะกรรมการขึ้นมาเพื่อแก้ไขปัญหานี้โดยเฉพาะ ทั้งในระดับจังหวัดและระดับกระทรวง โดยมีกระทรวงเกษตรและสหกรณ์เป็นหน่วยงานรับผิดชอบ โดยรองนายกรัฐมนตรีได้รับเอกสาร ข้อมูลจากเกษตรกรที่ได้รับความเดือดร้อนดังกล่าว เพื่อจะนาไปหารือกับหน่วยงานที่รับผิดชอบ และอาจเสนอขึ้นไปในระดับคณะรัฐมนตรีต่อไป ซึ่งเกษตรกรที่มายื่นเรื่องในวันนี้แสดงความพอใจและยินดีที่ รองนายกรัฐมนตรีได้รับปากว่าจะดำเนินการแก้ไขปัญหาให้ด้วยความเต็มใจ จากนั้น พลอากาศเอก ประจิน จั่นตอง รองนายกรัฐมนตรีได้เป็นประธานการประชุมติดตาม การปฏิบัติราชการในภูมิภาคของรองนายกรัฐมนตรี (พลอากาศเอก ประจิน จั่นตอง) ในพื้นที่เขตราชการที่ 11 ณ ห้องประชุมพระธาตุเชิงชุม ศาลากลางจังหวัดสกลนคร โดยมี นายวิทยา จันทร์ฉลอง ผู้ว่าราชการจังหวัดสกลนคร และหัวหน้าส่วนราชการของจังหวัดสกลนครเข้าร่วมประชุม โดยที่ประชุมได้มีการรับทราบความก้าวหน้าของ โครงการต่าง ๆ ที่ได้รับการสนับสนุนงบประมาณ อาทิ โครงการตามแผนบูรณาการเสริมสร้างความเข้มแข็ง และยั่งยืนให้กับเศรษฐกิจภายในประเทศ โครงการเพิ่มประสิทธิภาพการระบายน้ำ กรณีที่ได้รับผลกระทบจาก ภัยพิบัติกรณีฉุกเฉิน อุทกภัย จากพายุเซินกา โครงการพัฒนาหนองหารจังหวัดสกลนคร และการก่อสร้าง ระบบบำบัดน้ำเสียโรงพยาบาลศูนย์สกลนคร
          ภายหลังการประชุมรองนายกรัฐมนตรีพร้อมด้วยคณะได้เดินทางไปตรวจติดตามโครงการ เพิ่มประสิทธิภาพการระบายน้ำ ซึ่งตั้งอยู่ในเขตเทศบาลนครสกลนคร โดยโครงการนี้ได้รับการสนับสนุน งบประมาณเพื่อเพิ่มประสิทธิภาพการระบายน้ำ ป้องกันน้ำท่วมในพื้นที่ชุมชนเมืองเดิมและพื้นที่ข้างเคียงใน เขตเทศบาลนครสกลนคร และป้องกันความเสียหายที่จะเกิดแก่ทรัพย์สินประชาชนสถานที่ท่องเที่ยว ของจังหวัดสกลนครจากปัญหาน้ำท่วม ด้วยการติดตั้งเครื่องสูบน้ำ จำนวน 3 เครื่อง พร้อมตู้ควบคุมเครื่องสูบน้ำ และตู้ควบคุมเครื่องตักขยะ จากนั้นจึงได้เดินทางไปยังโรงพยาบาลศูนย์สกลนคร เพื่อตรวจติดตามการก่อสร้าง บ่อบำบัดน้ำเสีย พร้อมทั้งให้คำแนะนำและข้อสังเกตเพื่อให้การดำเนินโครงการต่าง ๆ เป็นประโยชน์ต่อพี่น้อง ประชาชนให้มากที่สุด


 
**********************************************
กลุ่มประชาสัมพันธ์และเผยแพร่ สำนักโฆษก
ข้อมูลโดย พลอากาศเอก มณฑล สัชฌุกร
โฆษกประจำรองนายกรัฐมนตรี (พลอากาศเอก ประจิน จั่นตอง)



ที่มา : http://www.thaigov.go.th/news/contents/details/7228