รัฐบาลไทย-ข่าวทำเนียบรัฐบาล-พลเอก ธนะศักดิ์ ปฏิมาประกร รองนายกรัฐมนตรี ร่วมการซ้อมพิธียกพระนพปฎลมหาเศวตฉัตรยอด    พระเมรุมาศ ภาพรวมเป็นที่น่าพอใจ 







                                วันศุกร์ที่ 13 ตุลาคม 2560                              





    424  





      พิมพ์    
     
    
















   พลเอก ธนะศักดิ์ ปฏิมาประกร รองนายกรัฐมนตรี ร่วมการซ้อมพิธียกพระนพปฎลมหาเศวตฉัตรยอด    พระเมรุมาศ ภาพรวมเป็นที่น่าพอใจ 
 

   พลเอก ธนะศักดิ์ ปฏิมาประกร รองนายกรัฐมนตรี ร่วมการซ้อมพิธียกพระนพปฎลมหาเศวตฉัตรยอด    พระเมรุมาศ ภาพรวมเป็นที่น่าพอใจ  





   วันนี้ (12 ตุลาคม 2560) เวลา 17.00 น. ณ ท้องสนามหลวง พลเอก ธนะศักดิ์ ปฏิมาประกร รองนายกรัฐมนตรีในฐานะประธานคณะกรรมการฝ่ายจัดสร้างพระเมรุมาศ สิ่งปลูกสร้างประกอบพระเมรุมาศและบูรณปฏิสังขรณ์ราชรถและพระยานมาศ งานพระราชพิธีถวายพระเพลิงพระบรมศพพระบาทสมเด็จ    พระปรมินทร มหาภูมิพลอดุลยเดช ร่วมการซ้อมพิธียกพระนพปฎลมหาเศวตฉัตรยอดพระเมรุมาศ

ภายหลังการร่วมซ้อมพิธียกพระนพปฎลมหาเศวตฉัตรยอดพระเมรุมาศ พลเอก ธนะศักดิ์ ปฏิมากรประกร   รองนายกรัฐมนตรีกล่าวว่า พิธียกพระนพปฎลมหาเศวตฉัตรยอดพระเมรุมาศจะมีพระราชพิธีจริงในวันที่ 18 ตุลาคม 2560 นี้   โดยสมเด็จพระเจ้าอยู่หัว ทรงเสด็จพระราชดำเนินเป็นองค์ประธาน ทั้งนี้ สำหรับภาพรวมการซักซ้อมเป็นไปด้วยดี ซึ่งฉัตร ฯ จำลองที่ใช้ซ้อมนั้น จะมีน้ำหนักใกล้เคียงกับฉัตร ฯ จริงมากที่สุดคือ 80 กิโลกรัม เพื่อเป็นการล๊อคน้ำหนักให้คงที่ และจะใช้ระยะเวลารวมในการยกพระนพปฏลมหาเศวตฉัตร ประมาณ 2 - 3 นาที โดยวิธีชักรอกสลิง ซึ่งจะมีการซ้อมอีกครั้งในวันที่ 17 ตุลาคม 2560  ก่อนที่จะมีพระราชพิธีจริงในวันที่ 18 ตุลาคม 2560 และภายหลังการยกพระนพปฎลมหาเศวตฉัตรยอดพระเมรุมาศแล้วจะถือว่าพระเมรุมาศเสร็จสิ้นสมบูรณ์

รองนายกรัฐมนตรีกล่าวถึงภาพรวมองค์ประกอบโดยรอบว่า ขณะนี้เสร็จประมาณร้อยละ 99  ซึ่งถือว่าสมบูรณ์เป็นที่น่าพอใจ ในวันนี้ดอกไม้ที่ใช้ประดับบริเวณโดยรอบพระเมรุมาศกำลังบานสวยงาม แต่ในวันจริงนั้น จะบานสะพรั้งสวยงามกว่านี้ และจะสามารถอยู่ได้อีกประมาณ 1 เดือน ขณะที่ภายในอาคารต่าง ๆ ได้มีการปูพรม และหุ้มพาสติกไว้อย่างดี รวมทั้งทางสำนักพระราชวัง ได้มีการจัดวางเก้าอี้ พระที่นั่งทรงธรรมและอาคารต่างๆ เพื่อเตรียมความพร้อมสำหรับพระราชพิธี ส่วนพระเมรุมาศขณะนี้ ได้ติดตั้งฉากบังเพลิงเสร็จเรียบร้อยแล้ว
--------------------------------------------



ที่มา : http://www.thaigov.go.th/news/contents/details/7395