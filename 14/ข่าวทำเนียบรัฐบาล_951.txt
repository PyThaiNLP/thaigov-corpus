รัฐบาลไทย-ข่าวทำเนียบรัฐบาล-นายกรัฐมนตรีขอให้ประชาชนช่วยกันดูแลรักษาความปลอดภัย ช่วงงานพระราชพิธีถวายพระเพลิง     พระบรมศพพระบาทสมเด็จพระปรมินทรมหาภูมิพลอดุลยเดช พร้อมประณามผู้ที่คิดจะก่อความไม่สงบ







                                วันอังคารที่ 17 ตุลาคม 2560                              





    257  





      พิมพ์    
     
    
















   นายกรัฐมนตรีขอให้ประชาชนช่วยกันดูแลรักษาความปลอดภัย ช่วงงานพระราชพิธีถวายพระเพลิง     พระบรมศพพระบาทสมเด็จพระปรมินทรมหาภูมิพลอดุลยเดช พร้อมประณามผู้ที่คิดจะก่อความไม่สงบ
 

   นายกรัฐมนตรีขอให้ประชาชนช่วยกันดูแลรักษาความปลอดภัย ช่วงงานพระราชพิธีถวายพระเพลิง     พระบรมศพพระบาทสมเด็จพระปรมินทรมหาภูมิพลอดุลยเดช พร้อมประณามผู้ที่คิดจะก่อความไม่สงบ 





   วันนี้ (17 ตุลาคม 2560) เวลา 14.30 น. ณ บริเวณห้องโถง ตึกบัญชาการ 1 ทำเนียบรัฐบาล พลเอก ประยุทธ์ จันทร์โอชา นายกรัฐมนตรีกล่าวภายหลังการประชุมคณะรัฐมนตรีฝากถึงประชาชนที่อาศัยช่องว่างช่วงระยะเวลางานพระราชพิธีถวายพระเพลิงพระบรมศพพระบาทสมเด็จพระปรมินทรมหาภูมิพลอดุลยเดช สร้างสถานการณ์และความไม่สงบเรียบร้อยว่า ขออย่าอาศัยช่องว่างช่วงเวลาดังกล่าวสร้างความไม่สงบให้เกิดขึ้นภายในประเทศ ซึ่งถือเป็นเรื่องที่ไม่เหมาะสม และอย่าให้รัฐบาลต้องบังคับใช้กฎหมายดำเนินการ ขอให้สังคมช่วยกันกดดัน ช่วยกันดูแลอย่าให้เกิดความไม่สงบขึ้นในช่วงเวลาดังกล่าวและต่อไป

พร้อมกล่าวขอบคุณทุกภาคส่วน และประชาชนในการแสดงความโศกเศร้าอาลัย และร่วมดูการฝึกซ้อมฯ อย่างเรียบร้อย ส่วนการรักษาความปลอดภัยช่วงงานพระราชพิธีฯ ทุกคนต้องช่วยกันเฝ้าระวัง อย่าปล่อยให้เป็นหน้าที่ของเจ้าหน้าที่ฝ่ายความมั่นคงฝ่ายเดียว พร้อมขอประณามผู้ที่คิดจะก่อความไม่สงบขึ้น ขอให้สังคมช่วยกันสอดส่องดูแลเพื่อให้เกิดความสงบขึ้น
---------------------------------



ที่มา : http://www.thaigov.go.th/news/contents/details/7459