รัฐบาลไทย-ข่าวทำเนียบรัฐบาล-ประธานสภาโอลิมปิกแห่งเอเชีย (Olympic Council of Asia: OCA) พบหารือกับรองนายกรัฐมนตรี







                                วันอังคารที่ 17 ตุลาคม 2560                              





    314  





      พิมพ์    
     
    
















   ประธานสภาโอลิมปิกแห่งเอเชีย (Olympic Council of Asia: OCA) พบหารือกับรองนายกรัฐมนตรี
 

   ประธานสภาโอลิมปิกแห่งเอเชีย (Olympic Council of Asia: OCA) พบหารือกับรองนายกรัฐมนตรี 





   วันนี้ (17 ตุลาคม 2560) เวลา 15.00 น. ณ ห้องรับรอง 2 ตึกนารีสโมสร ทำเนียบรัฐบาล ชีค อาหมัด อัล ฟาฮัด อัล ซาบาห์ (Sheikh Ahmad Al-Fahad Al-Ahmed Al-Sabah) ประธานสภาโอลิมปิกแห่งเอเชีย (Olympic Council of Asia: OCA) พบหารือกับรองนายกรัฐมนตรี (พลเอก ธนะศักดิ์ ปฏิมาประกร) สรุปสาระสำคัญดังนี้

รองนายกรัฐมนตรีกล่าวต้อนรับประธานสภาโอลิมปิกแห่งเอเชียสู่ประเทศไทย โดยในโอกาสนี้ประธานสภาโอลิมปิกแห่งเอเชียได้กล่าวเชิญรองนายกรัฐมนตรีเข้าร่วมพิธีเปิดการประชุมสมัชชาใหญ่สมาคมสหพันธ์โอลิมปิกแห่งชาติ (General Assembly) ณ สาธารณรัฐเช็ก ในช่วงต้นเดือนพฤศจิกายน 2560 ที่จะถึงนี้ ซึ่งจะมีผู้แทนด้านการกีฬา จากหลากหลายประเทศทั่วโลกเข้าร่วมประชุม หากรองนายกรัฐมนตรีเข้าร่วมพิธีเปิดดังกล่าวจะเป็นโอกาสในการส่งเสริมความร่วมมือด้านการกีฬากับประเทศต่างๆ ซึ่งจะส่งรายละเอียดเกี่ยวกับการประชุมในโอกาสแรก

ทั้งนี้ รองนายกรัฐมนตรีกล่าวว่าไทยมีความพร้อม และยินดีร่วมมือกับสภาโอลิมปิกแห่งเอเชีย
เพื่อกระชับความร่วมมือด้านการกีฬาให้มีความแน่นแฟ้นมากยิ่งขึ้น
 
******************************
  



ที่มา : http://www.thaigov.go.th/news/contents/details/7464