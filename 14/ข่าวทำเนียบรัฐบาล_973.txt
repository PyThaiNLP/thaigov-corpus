รัฐบาลไทย-ข่าวทำเนียบรัฐบาล-นายกฯ สั่งการหน่วยงานในพื้นที่แบ่งมอบภารกิจเตรียมงานพระราชพิธีถวายพระเพลิงพระบรมศพและช่วยเหลือผู้ประสบอุทกภัยอย่างมีประสิทธิภาพ กำชับให้ทุ่มเทเพื่อความสมบูรณ์ของทั้ง 2 ภารกิจ







                                วันเสาร์ที่ 21 ตุลาคม 2560                              





    878  





      พิมพ์    
     
    
















   นายกฯ สั่งการหน่วยงานในพื้นที่แบ่งมอบภารกิจเตรียมงานพระราชพิธีถวายพระเพลิงพระบรมศพและช่วยเหลือผู้ประสบอุทกภัยอย่างมีประสิทธิภาพ กำชับให้ทุ่มเทเพื่อความสมบูรณ์ของทั้ง 2 ภารกิจ
 

   นายกฯ สั่งการหน่วยงานในพื้นที่แบ่งมอบภารกิจเตรียมงานพระราชพิธีถวายพระเพลิงพระบรมศพและช่วยเหลือผู้ประสบอุทกภัยอย่างมีประสิทธิภาพ กำชับให้ทุ่มเทเพื่อความสมบูรณ์ของทั้ง 2 ภารกิจ  





วันที่ 21 ต.ค.60 พลเอก ประยุทธ์ จันทร์โอชา นายกรัฐมนตรี สั่งการไปยังหัวหน้าส่วนราชการในทุกพื้นที่ทั้งพลเรือน ตำรวจ ทหาร และองค์กรปกครองส่วนท้องถิ่น โดยเฉพาะจังหวัดที่ประสบอุทกภัยอยู่ในขณะนี้ ให้แบ่งมอบภารกิจในการปฏิบัติของเจ้าหน้าที่ให้ชัดเจน ระหว่างการช่วยเหลือพี่น้องประชาชนที่เดือดร้อนและการเตรียมการพระราชพิธีถวายพระเพลิงพระบรมศพพระบาทสมเด็จพระปรมินทรมหาภูมิพลอดุลยเดช เพื่อให้ทั้ง 2 ภารกิจสำเร็จลุล่วงได้อย่างสมบูรณ์
 
“นายกฯ กำชับกระทรวงมหาดไทยให้แจ้งไปยังผู้ว่าราชการจังหวัดให้เป็นผู้ควบคุมดูแลและประสานการปฏิบัติกับทุกหน่วยงาน ไม่ให้บกพร่อง รวมทั้งในส่วนของทหารให้กระทรวงกลาโหมมอบหมายแม่ทัพภาคดำเนินการในลักษณะเดียวกัน โดยต้องบริหารจัดการบุคลากรหรือกำลังพลให้ใช้ศักยภาพของตนเองอย่างเต็มขีดความสามารถ ไม่ว่าจะปฏิบัติภารกิจเดียวหรือทั้ง 2 ภารกิจก็ตาม”
 
ทั้งนี้ นายกรัฐมนตรีเน้นย้ำว่าข้าราชการและเจ้าหน้าที่ของรัฐ มีหน้าที่สนองพระมหากรุณาธิคุณของพระมหากษัตริย์ในฐานะข้าของแผ่นดิน และดูแลทุกข์สุขของประชาชนต่างพระเนตรพระกรรณ ดังนั้น จึงขอให้ทุกคนปฏิบัติงานที่ได้รับมอบหมายอย่างเต็มที่ในช่วงเวลาที่สำคัญยิ่งของบ้านเมือง
 

----------------------------- 



ที่มา : http://www.thaigov.go.th/news/contents/details/7567