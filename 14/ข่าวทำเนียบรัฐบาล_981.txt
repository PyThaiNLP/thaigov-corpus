รัฐบาลไทย-ข่าวทำเนียบรัฐบาล-สมเด็จพระเจ้าอยู่หัวทรงพระราชทานความห่วงใยถึงประชาชน พร้อมมีพระราชกระแสรับสั่งให้รัฐบาลดูแลประชาชนให้ดีที่สุด ตลอดพระราชพิธีถวายพระเพลิงพระบรมศพ รัชกาลที่ 9







                                วันอังคารที่ 24 ตุลาคม 2560                              





    277  





      พิมพ์    
     
    
















   สมเด็จพระเจ้าอยู่หัวทรงพระราชทานความห่วงใยถึงประชาชน พร้อมมีพระราชกระแสรับสั่งให้รัฐบาลดูแลประชาชนให้ดีที่สุด ตลอดพระราชพิธีถวายพระเพลิงพระบรมศพ รัชกาลที่ 9
 

   สมเด็จพระเจ้าอยู่หัวทรงพระราชทานความห่วงใยถึงประชาชน พร้อมมีพระราชกระแสรับสั่งให้รัฐบาลดูแลประชาชนให้ดีที่สุด ตลอดพระราชพิธีถวายพระเพลิงพระบรมศพ รัชกาลที่ 9 





   วันนี้ (24 ตุลาคม 2560) เวลา 13.00 น. ณ บริเวณห้องโถง ตึกบัญชาการ 1 ทำเนียบรัฐบาล พลเอก ประยุทธ์ จันทร์โอชา นายกรัฐมนตรีกล่าวภายหลังการประชุมคณะรัฐมนตรีถึงการเตรียมความพร้อมเตรียมการพระราชพิธีถวายพระเพลิงพระบรมศพพระบาทสมเด็จพระปรมินทรมหาภูมิพลอดุลยเดชว่า มีความพร้อมในทุก ๆ ด้าน และทุกพื้นที่ทั้งมณฑลพิธีท้องสนามหลวง ปริมณฑล และต่างจังหวัด โดยคณะกรรมแต่ละด้านได้มีการชี้แจงความพร้อมทุกประเด็นอย่างต่อเนื่อง รวมถึงมาตรการรักษาความปลอดภัย

นายกรัฐมนตรีกล่าวต่อไปว่า จากที่ได้เข้าร่วมซ้อมริ้วขบวนที่ผ่านมา ได้เห็นแววตา เห็นความตั้งใจของประชาชนที่ตั้งใจรอดูการซ้อมริ้วขบวน ถึงแม้อากาศจะร้อน และต้องใช้เวลานานก็ตาม โดยสมเด็จพระเจ้าอยู่หัวทรงพระราชทานความห่วงใยและส่งกำลังใจมาสู่ประชาชน พร้อมมีพระราชกระแสรับสั่งให้รัฐบาลดูแลประชาชนให้ดีที่สุด ให้ประชาชนมีความพึงพอใจ มีความสุขมากที่สุดในช่วงเวลาดังกล่าว

นอกจากนี้ นายกรัฐมนตรีได้กล่าว ขอบคุณสื่อมวลชนที่ได้เผยแพร่เกี่ยวงานราชพิธีฯ เป็นไปด้วยความเรียบร้อย พร้อมขอบคุณเจ้าหน้าที่ จิตอาสาด้านต่าง ๆ ที่ร่วมกันทำความดีเพื่อแผ่นดิน เพื่อพระบาทสมเด็จพระเจ้าอยู่หัวรัชกาลที่ 9 และขอให้ช่วยกันทำความดีต่อไป
---------------------------------------------



ที่มา : http://www.thaigov.go.th/news/contents/details/7599