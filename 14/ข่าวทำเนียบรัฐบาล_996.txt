รัฐบาลไทย-ข่าวทำเนียบรัฐบาล-นายกรัฐมนตรีเตรียมลงพื้นที่ตรวจน้ำท่วมเพื่อติดตามการช่วยเหลือ และแก้ไขปัญหาผู้ประสบภัยน้ำท่วมจังหวัดขอนแก่น







                                วันอังคารที่ 31 ตุลาคม 2560                              





    372  





      พิมพ์    
     
    
















   นายกรัฐมนตรีเตรียมลงพื้นที่ตรวจน้ำท่วมเพื่อติดตามการช่วยเหลือ และแก้ไขปัญหาผู้ประสบภัยน้ำท่วมจังหวัดขอนแก่น
 

   นายกรัฐมนตรีเตรียมลงพื้นที่ตรวจน้ำท่วมเพื่อติดตามการช่วยเหลือ และแก้ไขปัญหาผู้ประสบภัยน้ำท่วมจังหวัดขอนแก่น 





   วันนี้ (31 ตุลาคม 2560) พลเอก ประยุทธ์ จันทร์โอชา นายกรัฐมนตรีมีกำหนดการเดินทางไปตรวจราชการจังหวัดขอนแก่นเพื่อติดตามการให้ความช่วยเหลือ และแก้ไขปัญหา พร้อมพบปะให้กำลังใจผู้ประสบภัยน้ำท่วม จังหวัดขอนแก่น โดยมีกำหนดการดังนี้

เวลา 13.30 น. นายกรัฐมนตรีพร้อมคณะเดินทางโดยเครื่องบิน Embraer บ.ท.135 จากท่าอากาศยานทหาร 2 กองบิน 6 (บน.6) ไปยังท่าอากาศยานขอนแก่น เมื่อถึงท่าอากาศยานขอนแก่น นายกรัฐมนตรีรับฟังบรรยายสรุปสถานการณ์น้ำท่วมในภาพรวมจาก ดร.สมศักดิ์ จังตระกุล ผู้ว่าราชการจังหวัดขอนแก่น และนายสมเกียรติ ประจำวงษ์ อธิบดีกรมชลประทาน

จากนั้น นายกรัฐมนตรีพร้อมคณะเดินทางโดย ฮ. ตรวจสถานการณ์น้ำ และการซ่อมแซมคันกั้นน้ำบริเวณบ้านคุยโพธิ์ ตำบลบึงเนียม อำเภอเมือง ต่อจากนั้นออกเดินทางไปยังบริเวณประตูระบายน้ำห้วยพระคือเพื่อพบปะให้กำลังใจประชาชนและมอบถุงยังชีพแก่ประชาชนผู้ประสบภัยน้ำท่วม

ในเวลา 17.00 น. นายกรัฐมนตรีพร้อมคณะเดินทางจากท่าอากาศยานขอนแก่นกลับมายังกรุงเทพมหานคร
-------------------------------------



ที่มา : http://www.thaigov.go.th/news/contents/details/7683