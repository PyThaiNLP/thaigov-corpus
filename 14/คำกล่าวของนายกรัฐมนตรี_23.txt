รัฐบาลไทย-ข่าวทำเนียบรัฐบาล-นายกรัฐมนตรี เป็นประธานในพิธีเปิดปาฐกถาพิเศษและมอบนโยบายเตรียมความพร้อมก่อนการประกาศวาระแห่งชาติภายใต้หัวข้อ “สิทธิมนุษยชนร่วมขับเคลื่อน Thailand 4.0 เพื่อการพัฒนาที่ยั่งยืน”







                                วันพฤหัสบดีที่ 21 กันยายน 2560                              





    556  





      พิมพ์    
     
    
















   นายกรัฐมนตรี เป็นประธานในพิธีเปิดปาฐกถาพิเศษและมอบนโยบายเตรียมความพร้อมก่อนการประกาศวาระแห่งชาติภายใต้หัวข้อ “สิทธิมนุษยชนร่วมขับเคลื่อน Thailand 4.0 เพื่อการพัฒนาที่ยั่งยืน”
 

   คำกล่าวพลเอก ประยุทธ์ จันทร์โอชา นายกรัฐมนตรีในพิธีเปิดปาฐกถาพิเศษและมอบนโยบายเตรียมความพร้อมก่อนการประกาศวาระแห่งชาติภายใต้หัวข้อ “สิทธิมนุษยชนร่วมขับเคลื่อน Thailand 4.0 เพื่อการพัฒนาที่ยั่งยืน” ณ ห้องแกรนด์ บอลรูม โรงแรมมิราเคิล แกรนด์ฯ  กรุงเทพฯ
 





    
คำกล่าว
พลเอก ประยุทธ์ จันทร์โอชา นายกรัฐมนตรี
ในพิธีเปิดปาฐกถาพิเศษและมอบนโยบายเตรียมความพร้อมก่อนการประกาศวาระแห่งชาติภายใต้หัวข้อ “สิทธิมนุษยชนร่วมขับเคลื่อน Thailand 4.0 เพื่อการพัฒนาที่ยั่งยืน”
ณ ห้องแกรนด์ บอลรูม ชั้น 4 โรงแรมมิราเคิล แกรนด์ คอเวนชั่น กรุงเทพฯ
วันจันทร์ที่ 11 กันยายน 2560
..............................................
ท่านรัฐมนตรีว่าการกระทรวงยุติธรรม
ท่านประธานคณะกรรมการสิทธิมนุษยชนแห่งชาติ
ปลัดกระทรวง
อธิบดี ผู้ว่าราชการจังหวัด และผู้มีเกียรติทุกท่าน
          ผมยินดีอย่างยิ่งที่ได้เป็นประธาน พิธีในกล่าวเปิดงานและปาฐกถาพิเศษเกี่ยวกับเรื่องการเตรียมความพร้อมก่อนจะประกาศเป็นวาระแห่งชาติในหัวข้อ “สิทธิมนุษยชนร่วมขับเคลื่อน Thailand 4.0 เพื่อการพัฒนายั่งยืน”
          ในวันนี้ เรื่องสิทธิมนุษยชนนั้น โลกให้ความสำคัญเป็นอย่างยิ่ง ประเทศของเราและผมอยู่ในขณะนี้ให้ความสำคัญเรื่องนี้เป็นอย่างยิ่งเช่นกัน ไม่ได้หมายความว่าผมจะทำให้เรื่องนี้ไม่เกิดขึ้นต้องเกิดขึ้นตั้งแต่วันนี้ และวันหน้าจะได้เกิดขึ้นอย่างถูกต้อง เพราะฉะนั้นหลายประเทศมีการปลูกฝังจริงจังมาตั้งแต่เด็ก เยาวชน มีการเรียนการสอน ผมไม่อยากจะว่าที่ผ่านมานั้น เราอาจจะให้ความสำคัญในเรื่องเหล่านี้น้อยเกินไปหรือไม่ ในเรื่องของการที่จะให้คนระดับล่าง ระดับประชาชนได้เข้าใจว่าอะไรคือคำว่าสิทธิมนุษยชน มีอยู่หลายระดับด้วยกันไม่ว่าจะเรื่องสิทธิมนุษยชนของกลุ่ม กลุ่มเปราะบาง สิทธิมนุษยชนของแต่ละบุคคล สิทธิมนุษยชนของชุมชน และมีผลกระทบต่อการพัฒนา มีส่วนหนึ่งทำให้ไมเท่าเทียมเข้าไม่ถึง ไม่เป็นรูปธรรมเกี่ยวพันกันทั้งหมด ทุกเรื่องผมก็อยากให้ทุกคนทำความเข้าใจตรงนี้ว่า ทุกภูมิภาคของโลกก็มีปัญหาเช่นเดียวกัน แต่เขาแก้ปัญหามาอย่างไร แต่วันนี้อาจจะต้องมีวิธีการของเรา ในการที่จะทำเรื่องนี้ให้เกิดผลเป็นรูปธรรมให้ได้ ไม่ใช่เป็นเพียงคำกล่าวหรือเอกสารหรือคำพูดออกมาดูสวยหรู เป็นนามธรรมจนมากเกินไป
          วันนี้ ต้องมีการปลูกฝังสร้างความตระหนักรู้ เรียนรู้พื้นฐานของคำว่าสิทธิมนุษยชน ที่ทุกคนต้องได้รับที่ผมกล่าวไปเมื่อสักครู่ ทุกคน ทุกชุมชน ทุกกลุ่ม ทุกระดับรายได้และอาชีพต้องมองให้กว้างไปแบบนั้น ถ้ามองเฉพาะเรื่องของสิทธิมนุษยชน เรื่องของกฎหมายก็เป็นเรื่อง ๆ ไป เสร็จแล้วก็ทุกอย่างเชื่อมโยงกันไปหมด อาจจะไม่ทันให้ทุกอย่างเคลื่อนที่ไปข้างหน้า ได้อย่างรวดเร็วขึ้นในการพัฒนาประเทศ เพราะฉะนั้นรัฐบาลมีเจตนาและความมุ่งมั่นในการที่จะส่งเสริมอย่างจริงจังและแท้จริง
          ที่ผ่านมามีการสรุปรายงานเรื่องคดี เรื่องสำนวนต่าง ๆ ของสิทธิมนุษยชน ที่ถูกกล่าวอ้างกันมาโดยการร้องเรียนบ้าง โดยการทำหนังสือขึ้นมา ผมให้ตรวจสอบทุกเดือน เพราะถือว่าต่างประเทศให้ความสำคัญมีกี่เรื่อง แต่ละเรื่องก็ให้หน่วยงานที่เกี่ยวข้อง รับผิดชอบในการตรวจสอบ และรายงานผลไม่เช่นนั้นสถิติจะเพิ่มขึ้นทุกๆ เดือน ซึ่งต้องแยกแยะให้ออกจากกันให้ได้ คำว่าสิทธิมนุษยชนคืออะไร ทั้งผู้ปฏิบัติก็คือเจ้าหน้าที่ ในส่วนที่ 2 คือ ประชาชน และ 3 คือ เรื่องกฎหมาย กระบวนการยุติธรรมได้มีการละเมิดกฎหมายหรือไม่ ถ้ามีการละเมิดกฎหมายขึ้นมาแล้วเจ้าหน้าที่ได้มีการละเมิดสิทธิมนุษยชนหรือไม่ คนละขั้นตอนกัน เพราะฉะนั้นก็ขอให้ไปแยกแยะออกในการทำงานของทุกหน่วยงาน ต้องระมัดระระวังให้มากที่สุดในการทำงาน
          รัฐบาลได้ร่วมลงนามเป้าหมายที่ยั่งยืน SCG กับสมาชิก 192 ประเทศ ได้กำหนดทิศทางการพัฒนา 15 ปีไปข้างหน้า 2015 และ 2030 ได้กำหนด 30 เป้าประสงค์เร่งด่วนที่ต้องดำเนินการใน 5 ปีแรก เป้าหมายทั้งหมดมี 17 ประการ ใน 169 เป้าประสงค์ของ SCG คือกำหนดทั้งโลกในสมาชิกสหประชาชาติ วันนี้เราต้องเร่งด่วนใน 30 เป้าประสงค์ก่อนใน 5 ปีแรก ภายใน 15 ปี เป็นเรื่องที่เกี่ยวข้องของการดำเนินการตามหลักสิทธิมนุษยชนทั้งสิ้น เพราะฉะนั้นการที่ประเทศไทยให้การรับรองปริญญาสากลว่าด้วยสิทธิมนุษยชน และเข้าร่วมด้วยภาคีสนธิสัญญาระหว่างประเทศด้านสิทธิมนุษยชนนั้น ได้ครอบคลุมอยู่หลายประเทศ และแผนพัฒนาเศรษฐกิจสังคมแห่งชาติ ฉบับที่ 12 ตั้งแต่ 2560-2564 ได้น้อมนำหลักปรัชญาเศรษฐกิจพอเพียงของพระบาทสมเด็จพระเจ้าอยู่หัว รัชกาลที่ 9 มาเป็นแนวทางในการพัฒนา
          ทั้งนี้ เพื่อให้เกิดการมีภูมิคุ้มกัน 3 ห่วง 2 เงื่อนไข เพื่อจะพัฒนาประเทศไปสู่ความมั่นคง มั่งคั่ง อย่างยั่งยืนตามวิสัยทัศน์ และสอดคล้องกับยุทธศาสตร์ชาติระยะ 20 ปี 2560-2579 และเป็นเป้าหมายของการพัฒนาที่ยั่งยืน เพราะฉะนั้นรัฐบาลได้กำหนดแผนที่นำทาง Road map ในการขับเคลื่อนสู่เป้าหมายทั้ง 17 เป้าหมาย มีทั้งระยะสั้น ระยะกลาง และระยะยาว จะเห็นได้ว่าเรามียุทธศาสตร์ชาติระยะ 20 ปี เพราะฉะนั้นไม่ใช่ว่าจะทำงานทั้งหมดไปเรื่อย ๆ ไม่ได้ ต้องกำหนด Road map การจัดลำดับความเร่งด่วน จัดกิจกรรมหลักรองเสริมทั้ง 20 ปี ไม่ใช่เรื่องนี้ทำ 5 ปีแรก และหยุด หลาย ๆ เรื่องต้องทำตลอด 20 ปี 30 ปี และ 50 ปี ไปด้วยซ้ำ โดยเฉพาะเรื่องสิทธิมนุษยชนทำตลอดชีวิต เพราะฉะนั้นเป็นสิ่งที่ผู้ปฏิบัติและประชาชนทุกหมู่เหล่าก็ต้องรับทราบ เข้าใจว่าประเทศพัฒนาได้อย่างไร และสิทธิมนุษยชนต้องดูแลอย่างไร
          ผมได้มอบหมายให้หน่วยงานรับผิดชอบได้ดำเนินการให้สอดคล้องยุทธศาสตร์ชาติ สอดคล้องกับแผนสภาพัฒน์ สอดคล้องกับแผนสิทธิมนุษยชนต่าง ๆ เหล่านี้ ทุกอย่างมียุทธศาสตร์หมดและสร้างการรับรู้ในเรื่องของปรัชญาเศรษฐกิจพอเพียง และเศรษฐกิจใหม่ซึ่งทำให้เกิดพัฒนาอย่างยั่งยืนไปด้วย ประเทศไทยมีการพัฒนาที่แตกต่างกับต่างประเทศคือการพัฒนาแบบตะวันออกผสมตะวันตก การพัฒนาแบบตะวันออกนั้นอาจจะช้าแต่ยั่งยืน พัฒนาแบบตะวันตกรวดเร็ว แต่บางครั้งก็มีปัญหาเรื่องสิ่งแวดล้อม เรื่องความไม่เข้าใจ เรื่องประชาชน และเรื่องอะไรต่าง ๆ เหล่านี้ แต่เราในฐานะที่เป็นประเทศไทยในปัจจุบัน เราต้องนำทั้งสองอย่างมาพัฒนาไปพร้อม ๆ กัน คือ พัฒนาแบบตะวันออกและเสริมด้วยการพัฒนาแบบตะวันตก ไม่เช่นนั้นเราเดินหน้าประเทศไปได้ช้า เพราะพระบาทสมเด็จพระเจ้าอยู่หัวได้ตรัสไว้แล้ว ท่านไม่ได้ทรงหมายความว่าต้องทำอย่างใดอย่างหนึ่งแต่จะทำอย่างไรให้เกิดความสมดุล ระหว่างดุลยพินิจในเรื่องกำหนดการรักษาสิทธิมนุษยชน เรื่องของรักษาทรัพยากรธรรมชาติและสิ่งแวดล้อม คือการสร้างความสมดุลนั้นเอง
          รัฐบาลนี้ได้นำมาเป็นหลักคิดในการทำงานสอดคล้องกับการพัฒนาประเทศที่เรียกว่า Thailand 4.0 เพราะฉะนั้นพอพูดคำว่า 4.0 ท่านต้องคำนึงถึง 2 อย่างด้วยกัน คือ คน คนที่ใช้แรงงาน คนที่ใช้เครื่องจักรขนาดเล็ก คนที่ใช้เครื่องจักรขนาดใหญ่และคนที่ต่อไปในอนาคคนในสมัย 4.0 ซึ่งจะต้องใช้ปัญญาในการทำงานสติปํญญาเช่นเดียวกับเครื่องจักรที่เรียงตามลำดับ 1 2 3 4 เพราะฉะนั้นการพูดว่า Thailand 4.0 มีทั้ง 2 อย่าง คือ คน การพัฒนาคนทั้งคนใน 1.0 เป็น Smart 1.0 Smart 2.0 Smart 3.0 Smart 4.0 นี่คือการรักษาสิทธิมนุษยชนของเขา ไม่ใช่เรามุ่งพูดคำว่า 4.0 อย่างเดียว นำคนไป 4.0 ไปไม่ได้ทั้งหมดอยู่แล้ว เพราะฉะนั้นมีคนที่ทำงานแต่ละระดับ ใช้แรงงาน ใช้เครื่องจักรขนาดเบา เครื่องจักรขนาดใหญามาผสม และการใช้ปริญญาบัณทิต การใช้หุ่นยนต์ ในยุคสมัยที่ 4 เพราะฉะนั้นจะมีคนใน 1 2 3 4 ของเศรษฐกิจตรงนี้ ของระบบ เพราะฉะนั้นต้องพัฒนาทรัพยากรมนุษย์เป็นสิ่งสำคัญที่สุด
          การพัฒนาทรัพยากรมนุษย์ คือ การสร้างความเข้าใจอย่างลึกซึ้งว่าแต่ละเรื่องนั้น มีความหมายอย่างไร และเราเกี่ยวข้องตรงไหน และใครที่เกี่ยวข้องบ้าง มี 2 อย่าง คือ ประชาชนทั่วไป และเจ้าหน้าที่ เพราะฉะนั้นเจ้าหน้าที่มีสองบทบาท คือการทำอย่างไรให้สิทธิมนุษยชนเกิดขึ้นได้จริง ในขณะเดียวกันตนเองต้องเป็นประชาชนไปด้วย เพราะตนเองต้องรับการปฏิบัติอย่างนั้นเช่นกัน เพราะฉะนั้นเจ้าหน้าที่มีสองส่วนในส่วน ของประชาชนก็เป็นผู้ที่จะต้องสร้างสังคมที่สงบเรียบร้อย และไปสู่ความร่วมมือซึ่งกันและกัน ในการที่จะสร้างในเรื่องของการพัฒนาประเทศไปสู่ Thailand 4.0 เพราะฉะนั้นเราจะมียุทธศาสตร์ทุกตัว ในการเดินหน้าประเทศในเรื่องของ Thailand 4.0 การพัฒนาคน พัฒนาดิจิทัล พัฒนาโอกาส สร้างทางเลือก สร้างเศรษฐกิจใหม่สิ่งต่างๆ เหล่านี้ต้องทำให้ประเทศไทยเปลี่ยนแปลงในวันข้างหน้า
          ถ้าเราติดอยู่เหมือนเดิมไปไม่ได้ทั้งหมดคิดแบบเดิม หลักการเดิมกฎหมายเดิมไปไม่ได้ทั้งหมด เราต้องปรับตัวให้ประยุกต์ตนเองให้เปลี่ยนแปลงไปตามหลักสากล อย่างไรเราก็ฝืนหลักสากลไม่ได้ เพราะเราอยู่ในโลกใบเดียวกัน  ผมสั่งให้ทุกคนเลิกทะเลาะกันได้ไหม สั่งให้ศาลยุติธรรมยกเลิกให้อภัยกันหมด ได้ไหม ทำไม่ได้ประเทศไหนก็ทำไม่ได้ ผมถามสถานทูต เอกอัครสถานทูตทุกประเทศก็ทำไม่ได้ ถ้าหมายความว่าเราต้องยกเลิกปรองดองทั้งหมด ไม่ว่าจะคดีความ หรือเรื่องอะไรต่าง ๆ ก็ตาม คดีอาญายกเลิกทั้งหมด ก็ต้องยกเลิกผู้ต้องหาออกมาให้หมด ทำได้ไหมละครับ ไม่มีประเทศไหนทำได้ ไปหามาประเทศไหนทำได้มาบอกผม สิ่งที่สำคัญในวันนี้ เราทำให้ทุกคนใช้กระบวนการยุติธรรม เป็นส่วนหนึ่งในการเข้าถึงสิทธิมนุษยชน ด้วยความเป็นธรรม ด้วยความทั่วถึง ไม่ใช่คนจนติดคุก คนรวยไม่ติดคุก ติดทุกคนครับ อยู่ที่ว่าจะอยู่ให้ติดหรือจะหนีไป เรื่องจริงเป็นอย่างนั้น ไม่มีใครรู้และไม่มีใครคิดว่าอะไรมันจะเกิดขึ้น แต่สิ่งสำคัญเราถูกมองแล้วว่า ทำอะไรก่อนที่จะเกิดคดีความ ก่อนที่จะตัดสิน นี่คือความขัดแย้งของการทำงานให้กับเจ้าหน้าที่คือความยากง่ายของเจ้าหน้าที่ ที่จะดำเนินทำงาน ฝากเรียนไว้ตรงนี้ด้วย เราจะต้องมีความรักความสามัคคี หรือในสิทธิ หรือในหน้าที่ มีความเคารพสิทธิกันและกัน โดยไม่ไปละเมิดสิทธิของผู้อื่น
ถ้ามองรัฐธรรมนูญ ทุกคนจะทำอะไรก็ได้เคลื่อนไหวอะไรก็ได้ ถ้าอ้างรัฐธรรมฉบับเดียว แต่ไปดูกฎหมายลูก แต่ละข้อแต่ละมาตรากี่ฉบับ รัฐธรรมนูญมี 300 กว่ามาตรา กฎหมายมี 50,000 กว่าฉบับ กฎหมายลูกอีก 100,000 กว่าฉบับ นั่นแหละเป็นสิ่งที่คนไทยทุกคนต้องรู้ ทุกประเทศก็ต้องรู้เหมือนกันว่ากฎหมายเป็นอย่างไร แล้วเราเกี่ยวข้องตรงไหน ถ้าทุกคนมองว่ารัฐธรรมนูญมี 300 กว่ามาตรา ทำได้ทุกอย่าง ถ้าอย่างนี้ผมว่าก็ไม่สำเร็จ สิทธิมนุษยชนก็ทำไม่ได้ ท่านต้องไปดูตรงนั้นด้วย เป็นสิ่งที่สำคัญอย่างยิ่งที่จะร่วมมือกันอย่างไร ในการใช้กฎหมายแต่ละกฎหมาย กฎหมายไม่ได้มีไว้เล่นงานคนดี กฎหมายไม่ได้มีจำกัดความไม่เท่าเทียม กฎหมายเขามีไว้คุ้มครอง คุ้มครองคนทุกคนให้มีโอกาสได้เข้าถึงประโยชน์ ไม่ได้มีไว้แกล้งใคร เพียงแต่ว่าใครก็ตามที่ทำผิดกติกาเหล่านั้นก็ต้องถูกพิจารณาในกระบวนการยุติธรรม ถ้าไม่มีสาเหตุ หรือไม่มีเรื่อง ไม่มีหลักฐานไม่มีใครทำอะไรได้ ก็หลุดกันมากมายคดี บางครั้งก็ไม่ตรงกับสิ่งที่ประชาชนตัดสินไปแล้ว เราตัดสินกันเอง ตัดสินด้วยความรู้สึก ตัดสินกันด้วยระบบโซเชียล ตัดสินกันในสื่อ ก็เลยทำให้วุ่นวายกัน เลยไม่เกิดอะไรที่ดี ๆ อย่างน้อยเรามองย้อนกลับไปว่าสิ่งที่เราทำอยู่ดีขึ้นหรือไม่ จึงเอาคนเข้ามาสู่กระบวนการยุติธรรมมากขึ้น
 ถ้าเราทำให้มีความชัดเจน เวทีเหล่านี้ก็จะเปิดกว้างมากขึ้น ประชาชนก็เข้ามาตรงนี้ได้มากขึ้น นั้นแหละเรียกว่าสิทธิของเขา ไม่ว่าจะตามท้องถนน ไม่ว่าจะค้าขาย ตรงนี้ไม่ใช่เป็นการรังแกใครทั้งสิ้น เป็นการเปิดเวทีให้ทุกคนได้เข้าถึง นั้นแหละครับสิทธิมนุษยชนของชุมชน ของพื้นที่ที่เกิดขึ้นให้กับคนทุกคน แต่ดูแลอย่างไรกับกลุ่มคนที่แตกต่างในการดำรงชีวิต อันนี้ก็เป็นอีกเรื่องหนึ่ง ไม่เช่นนั้นก็จะวุ่นวายไปหมด คนดีติดคุก คนรวยไม่ติดคุก คนจนติดคุก ส่วนใหญ่คนโตหนีไปไหนไม่ค่อยได้ ยอมรับตรงนี้ ต้องดูแลเขาว่าจะทำอย่างไร ต้องไปดูว่าเขาผิดไหมเขาติดคุก ถ้าผิดเขาก็ต้องติดคุก เขาก็ไม่หนีแล้วก็หนีไม่ได้ด้วย บางคนผิดหรือไม่ผิดยังไม่รู้เลยก็หนีแล้ว เอาอย่างนี้แล้วกันผมว่าไม่ใช่ อย่าไปสร้างรูปแบบผิด ๆ แบบนี้  ผมพยายามไม่เข้าไปยุ่งเกี่ยวกับกระบวนการยุติธรรม แต่อย่ายุ่งกับรัฐบาล คสช.จนเกิน่ไป นึกในสิ่งดี ๆ ที่เกิดขึ้น ทุกอย่างเมื่อเข้าสู่กระบวนการยุติธรรมก็จบหน้าที่ผมแล้ว และไม่ใช่เป็นเรื่องที่ทำขึ้นมาใหม่ เป็นเรื่องเดิม
          พระบาทสมเด็จพระเจ้าอยู่หัวทรงเป็นแบบอย่างในเรื่องนี้อยู่แล้ว ทรงดูแลประชาชนมาโดยตลอด 70 ปีแห่งการครองราชย์ดูแลเสมอภาคเท่าเทียมไม่เลือกปฏิบัติ วางรากฐานการพัฒนาอย่างยั่งยืน โดยในเรื่องพระราชกรณียกิจนานัปการทำให้คนไทยทุกพื้นที่เข้าถึง ท่านต้องกลับย้อนไปเมื่อ 70 ปีที่แล้ว 50 ปีที่แล้ว 30 ปีที่แล้ว เกิดอะไรขึ้นกับประเทศไทย มีการพัฒนาตามลำดับไหม ตามช่วงเวลาไหม เรียกว่ายุทธศาสตร์ชาติมาแบบนั้นอยู่แล้ว ภายใต้ปรัชญาเศรษฐกิจพอเพียงของพระบาทสมเด็จพระเจ้าอยู่หัว หรือภายใต้ยุทธศาสตร์ ศาสตร์พระราชา เข้าใจ เข้าถึง และพัฒนา พระองค์ทรงทำทุกอย่าง เข้าใจปัญหา เข้าใจพื้นที่ เข้าใจดูแลความสูงต่ำของพื้นที่ น้ำท่าขาดแคลน ทรัพยากรธรรมชาติเป็นเช่นไร เข้าใจถึงปัญหา เข้าใจประชาชน เข้าใจพื้นที่ ท่านก็เข้าไปเยี่ยมประชาชนด้วยพระองค์เอง รับฟังปัญหาด้วยพระองค์เอง และหาแนวทางที่จะนำไปพัฒนาประเทศไทยจึงเดินหน้ามาถึงวันนี้ ใน 70 ปีที่ผ่านมาย้อนไปดู อย่าลืมของเดิม การจะทำอะไรก็ตามต้องคำนึงห้วงระยะเวลาของประเทศไทยเป็นอย่างไร แล้วพัฒนามาอย่างไร หลายประเทศก็เช่นเดียวกัน มีความเป็นมาแบบนี้หลายประเทศ มีประวัติศาสตร์ที่ทุกคนภาคภูมิใจ
วันนี้จะไปสร้างประวัติศาสตร์ใหม่ คนละเรื่องกันนะ ฝากทำความเข้าใจไปในระบบการศึกษาในส่วนของเยาวชนด้วย พระองค์ทรงทำทุกอย่างไม่เห็นแก่ความเหน็ดเหนื่อยยากตลอดพระชนม์ชีพของพระองค์ เพราะท่านคำนึงถึงศักดิ์ศรีความเป็นมนุษย์ คุณค่าของคนตามหลักสิทธิมนุษยชนอย่างแท้จริง ทรงได้รับรางวัลสูงสุดของการพัฒนาทรัพยากรมนุษย์ UNPP ตั้งแต่ปี 2549 รัฐบาลนี้นำมาขับเคลื่อนทุกอย่าง ไปให้รับรู้ในเวทีสหประชาชาติไม่ว่าจะ G 20 ที่มีโอกาสไปร่วมด้วย G 77 ADC การประชุม SMEC การประชุมแม่โขงล้านช้าง แล้วทุกประเทศก็รับไป มีประโยชน์ในเรื่องของการดำรงชีวิต ในการพัฒนาที่สอดคล้องกับความเป็นจริงต่อประเทศของเขา ไม่ว่าจะเรื่องเศรษฐกิจ ธุรกิจ ในเรื่องของการพัฒนา เรื่องของเกษตร เรื่องของการดำรงชีวิต ทุกอย่างเป็นประโยชน์หมดปรัชญาเศรษฐกิจพอเพียง เพียงแค่หลักการเพียงง่าย ๆ 3 ห่วง 2 เงื่อนไข มีเหตุมีผล มีความพอประมาณ มีความคุ้มกันที่ดี ภายใต้ ความรู้และคุณธรรม นั้นคือ 3 ห่วง 2 เงื่อนไข เพราะฉะนั้นคนของเราก็ต้องมีความรู้ การศึกษาสำคัญที่สุดไม่ว่าท่านจะเดินหน้าลงนามอย่างไรก็ตาม ท่านจะไปตั้งวาระแห่งชาติอะไรก็ตาม ถ้าการพัฒนาการศึกษาทรัพยากรมนุษย์เรายังไปไม่ถึงตรงนั้นเปล่าประโยชน์ ก็เป็นแค่เพียงผิวเผิน ที่เราได้พูดได้ทำไป คืออยากจะพูดก็ได้พูด อยากจะทำก็ได้ทำ อยากจะได้ลงนามก็ได้ลงนาม แต่ต้องทำให้เกิดขึ้นให้ได้ให้เป็นรูปธรรมให้ได้ในประชาชน
โดยเฉพาะอย่างยิ่งคนรุ่นใหม่คือคนที่มีความพร้อมในการเข้าสู่โลกของการแข่งขัน ในอนาคตแข่งขันด้วยอะไรด้วยสติปัญญา ด้วยความรู้ ด้วยคุณธรรม ถ้าเราสร้างคุณรุ่นใหม่แบบนี้ได้เรื่องสิทธิมนุษยชนไม่ต้องเป็นห่วงเพราะจะไม่เกิดขึ้นแน่ในเรื่องการละเมิด เพราะทุกคนมีโอกาสที่เท่าเทียม แต่ทุกคนต้องมีความสามารถทางการแข่งขัน ตราบใดที่ยังมีการละเมิดสิทธิมนุษยชน ตราบดำที่มีการเอารัดเอาเปรียบกันแสดงว่าคนของเรานั้นยังไม่พร้อมที่จะเข้าทำการแข่งขันแล้ววันหน้าจะลำบากกว่านี้ เตรียมการไว้วันหน้าให้ลูกหลานของท่าน อย่าเลี้ยงลูกให้อ่อนแอ วันนี้ที่นั่งอยู่ข้างหน้ากันได้ผมเชื่อว่าพ่อแม่ไม่ได้เลี้ยงมาแบบสบาย ๆ หรอก เราถึงมาอยู่ตรงนี้ได้ มานั่งอยู่ตรงนี้ได้ ได้เป็นผู้ว่าราชการจังหวัด ผมก็โชคดีได้เป็นผู้บัญชาการทหารบก พ่อแม่เขาเลี้ยงมาดี เขาเลี้ยงมาด้วยความเข้มงวด วันนี้ไม่ได้ พ่อแม่เป็นลูก ลูกเป็นพ่อแม่ คือไม่รู้ใครฟังใคร สรุปว่าเพื่อนคือพ่อ ท้ายสุดโซเชียลคือพ่อแม่ ซึ่งไม่ใช่ นั่นแหละคือสิ่งที่เราต้องนำมาคำนึงถึงด้วย ไปมองบริบททั้งหมดที่เกี่ยวข้องกับสิทธิมนุษยชนมีใครบ้าง Stakeholder ทั้งหมดคือใคร ไม่ว่าจะการฎีกา กฏหมาย ผู้ปฏิบัติกฎหมาย การเรียนการสอนทั้งหมด ทั้งหมดเป็นบริบทที่เกี่ยวข้องทุกปัญหาเป็นอย่างนี้หมด ต้องคิดให้มากจึงจะสำเร็จ แต่จะสำเร็จได้ก็ต้องมีคำวามร่วมมือกันข้างล่าง Stakeholder ทั้งหมดต้องมาร่วมมือกัน เรื่องนี้จะแก้กันเช่นไร
เรื่องสิทธิมนุษยชนจะแก้กันอย่างไร ทุกคนต้องเข้ามาคุยกัน ไม่ว่าจะเป็นองค์กรอิสระ ไม่ว่าจะเป็นองค์กรรัฐบาล หรือองค์กรอื่น ๆ วันนี้เราขับเคลื่อนโดยประชารัฐ ประชารัฐคือกลไกที่สำคัญที่สุดในการเดินหน้าประเทศไทย ด้วยความร่วมมือของรัฐบาล ของข้าราชการ ภาคธุรกิจเอกชน ประชาสังคม NGO ประชาชน องค์กรอิสระทั้งหมด ถ้าทุกคนเอาส่วนของตัวเอง กำหนดการทำงานของตัวเองมาเป็นกรอบ แล้วก็จับเฉพาะเรื่องของตัวเอง ก็ไปไม่ได้ครับ ท่านต้องมองเป้าหมายสุดท้าย วิสัยทัศน์ของเราคือ มั่นคง มั่งคั่ง และยั่งยืน ต้องย้อนกลับมาว่ามีอะไรบ้างที่จะไปตรงโน่น มีอะไรตั้งหลายอย่าง วิธีการขับเคลื่อนนอกจากยุทธศาสตร์ชาติ แผนสภาพัฒน์ฯ แผนแม่บท ของทุกกระทรวง รวมถึงการทำงานของแต่ละขั้นตอนมีการตรวจสอบ มีการติดตาม มีการประเมินผล มีกฎหมาย แล้วแต่ละคนจะร่วมมืออย่างไรในส่วนนี้ แก้ปัญหาแต่ละเปลาะๆ ให้เดินไปข้างหน้าได้อย่างไร ต่างประเทศก็มีแนวทางเช่นนี้
ผมก็ได้ศึกษามาว่า กว่าเขาจะเดินมาจุดนี้ เขาทำอย่างไรที่ผ่านมา ต้องย้อนกลับไปดู อย่ามองวันนี้ทั้งหมดว่าเขาดีอย่างโน้นดีอย่างนี้ ท่านต้องย้องไปที่ 5 ปี 10 ปี 20 ปี 30 ปี เขาเป็นอย่างไร 100 ปี 200 ปี เราเป็นประเทศมา 700 กว่าปีแล้วครับ ย้อนกลับไปดูกัน เราน่าจะทำอะไรได้ดีกว่านี้ ตราบใดก็ตามถ้าเราไม่ปรับวิธีการทำงานของเราใหม่ ปรับความคิดของเราใหม่ ปรับวิสัยทัศน์ของเราใหม่ก็จะเหมือนเดิม เหมือน 700 ปีที่ผ่านมา แล้วคิดแบบไหนก็จะทำงานในแบบนั้น วันนี้ต้องแก้ไขทั้งหมดที่เรียกว่าการปฏิรูป การปฏิรูปคือการทำสิ่งเดิมที่ไม่ดีให้ดีขึ้น ถ้าการทำงานแบบเดิมเพียงปรับรูปแบบในการทำงานแบบบูรณาการให้ แต่วันนี้การปฏิรูปคือปฏิรูปทั้งระบบ ตั้งแต่คิด ตั้งแต่ทำ ตั้งแต่การแก้ปัญหาที่กำลังจะเกิดขึ้น คิดล่วงหน้ามีแผนเผชิญเหตุ บางอย่างต้องแก้กฎหมายไปด้วย เขาเรียกว่าการ Reform ทำใหม่ ยกเครื่องใหม่ หาเครื่องจักรตัวใหม่ เรื่องเศรษฐกิจก็หาเครื่องจักรตัวใหม่ ถึงเกิด EEC ขึ้นมา การบูรณาการคือการประยุกต์ทั้งระบบ ตั้งแต่คิดตั้งแต่ทำ ตั้งแต่การแก้ปัญหาที่มันจะเกิดขึ้น คิดล่วงหน้า มีแผนเผชิญเหตุ บางอันต้องแก้กฎหมายไปด้วย ทำใหม่ ยกเครื่องใหม่ หาเครื่องจักรตัวใหม่ เรื่องเศรษฐกิจก็ต้องหาเครื่องจักรตัวใหม่มัน ถึงจะเกิด AEC ขึ้นมา
เพื่อที่จะเกิดธุรกิจขนาดใหญ่ เพื่อจะดึงการลงทุนเข้ามา เพื่อที่จะเกิดประโยชน์ขึ้นมาแล้ว ให้ไปเกิดประโยชน์ต่อคนอื่น คนอื่นจะได้เข้าถึงและมีเศรษฐกิจใหม่เกิดขึ้น เชื่อมโยงบริเวณเศรษฐกิจ AEC เชื่อมโยงไปสู่ตะวันตกตะวันออก นั่นคือสิ่งที่ทุกคนต้องมองภาพใหญ่ทั้งหมดว่าเราไม่ได้อยู่คนเดียวในโลกใบนี้ เพราะฉะนั้นเรื่องสิทธิมนุษยชน เป็นเรื่องสำคัญเพราะทุกคนจะได้เข้าถึง ในสิ่งที่เรากำลังคิดจะทำอยู่ นี้ไม่ใช่คำพูดสวยหรู มั่นคง มั่งคั่ง ยั่งยืน แต่ไม่รู้จะทำไปถึงตรงนั้นได้อย่างไร เพราะทุกวันนี้สิทธิมนุษยชนเป็นส่วนสำคัญ เป็นส่วนประกอบที่สำคัญ เพราะมันเกี่ยวกับคนทั้งประเทศ เกี่ยวกับคนทั้งโลกเพราะเราอยู่ในโลกใบเดียวกัน เพราะฉะนั้นเรามีความรับผิดชอบต่อสังคม ต่อประเทศเรา กับอาเซียน กับประชาชน โลกอื่น ๆ  ไม่ว่าจะเรื่อง SCG ลดโลกร้อน ลดแก๊สเรือนกระจก ลดคาร์บอนไดออกไซด์ เราก็ทำไปกับเขาเช่นเดียวกันเราอย่ากั้นตัวเราเอง นั้นละสำคัญพอเราทำอะไรขึ้นมาสักอย่าง ทุกคนตั้งใจดีที่สุดแต่บางที่มันปิดกั้นตัวเอง ปิดกั้นประเทศของเราเองว่า เราพัฒนาไม่ได้นั้นละครับที่สำคัญจะทำอย่างไรให้ทำได้ โดยที่เราไม่เสียอะไรสักอย่าง ไม่ใช่ทำอย่างเสียอย่าง
          นี่คือปัญหาของบ้านเรา มองมุมเดียวตลอด มองหน้าที่ของตัวเอง มองกฎหมายตัวเองฉบับเดียว มันเดินหน้าไม่ได้ มันปฏิรูปไม่ได้ทั้งหมด พัฒนาคุณภาพชีวิตของประชาชน พระเจ้าอยู่หัวท่านทรงทำอยู่แล้วทั้ง 2 พระองค์และก็ทุกพระองค์ไปจนถึงปัจจุบัน พระเจ้าอยู่หัวรัชกาลปัจจุบันก็ทรงรับสั่งมาแล้วว่าให้สืบสาน ต่อยอดรักษาสิ่งที่ถูกกระทำไว้ ทรงรับสั่งว่าไม่มีอะไรใหม่อีกแล้ว ทำให้ได้ทำให้ดีประยุกต์ให้ได้ นั่นคือสิ่งที่พระเจ้าอยู่หัวพระองค์ใหม่รับสั่งกับผมอยู่เสมอ ทุกครั้งที่เฝ้าถวายการทำงานของรัฐบาล ทรงเตือนว่าให้รัฐบาลอย่าลืมในเรื่องเหล่านี้ เพราะฉะนั้นสิ่งที่สำคัญที่สุดต้องใช้วิกฤตตรงนี้ ให้เป็นโอกาสให้มากที่สุด ใช้เวลาให้สั้นที่สุดในการที่จะเปลี่ยนแปลงประเทศของเรา ปฏิรูปของเราให้มีเกียรติยศและศักดิ์ศรี ศักดิ์ศรีของประเทศไทย ศักดิ์ศรีของอาเซียน ถ้าเราไม่คำนึงถึงหลักสิทธิมนุษยชน เช่น การค้ามนุษย์ เรื่องการละเมิดสิทธิไม่ดูแลแรงานสิ่งเหล่านี้ต้องไม่เกิดขึ้นเพราะฉะนั้นมันต้องผ่านทุกขั้นตอนทุกคนทุกกระทรวงใครผิดก็ต้องถูกลงโทษ ถ้าเจ้าหน้าที่ผิดลงโทษสถานหนัก ผู้ประกอบการรายใหญ่ผิดก็คือผิด ไม่ใช่จับรายเล็กรายใหญ่ไม่จับ ละเมิดสิทธิมนุษยชนเขา ผมคำนึงถึงทุกอย่างในการทำงาน เพราะฉะนั้นเจ้าหน้าที่ต้องทำงานอย่างเต็มที่ เราต้องการสร้างความมุ่งมั่นในเรื่องการส่งเสริม การคุ้มครองสิทธิมนุษยชนอย่างจริงจัง เพื่อจะสร้างความเชื่อมั่นจากนานาประเทศ
          ขณะเดียวกันก็อย่าเอาสิ่งเหล่านั้น มากดดันเรามากนัก จนเราทำอะไรไม่ได้ เราก็ชี้แจงเขาให้ได้ว่ามันเป็นขั้นเป็นตอนอย่างนี้ อันนี้ทำแล้วอันนี้ยังไม่ทำอันนี้กำลังทำอยู่ ชี้แจงเขาให้ได้แต่ถ้าพูดรวม ๆ ทั้งหมดมันตอบคำถามเขาไม่ได้ ท่านต้องแยกกิจกรรมให้ออกสิทธิมนุษยชนท่านทำอะไรแล้วบ้าง ของประชาชนของชุมชนของอาชีพกลุ่มอาชีพต่าง ๆ และด้านอะไรบ้างแต่ละด้านกิจกรรมหลักคืออะไรหลักการในเรื่องของสิทธิมนุษยชนต่างประเทศเขาทำอย่างไรท่านแยกและตีโจทย์ให้แตกออกมาแยกออกมาอะไรคือระยะยาว 20 ปี และถอยหลังกลับมาผมคิดว่าทำทั้งหมด แต่ท่านจะทำได้มากน้อยแค่ไหน ซึ่งมันแก้ไม่หมดเพราะปัญหามันก็เกิดขึ้นทุกวันคนมากขึ้น กติกามากขึ้น โลกเปลี่ยนแปลง
          วันนี้มีตั้งหลายเรื่องที่โลกให้กังวลอยู่ไม่ว่าจะเรื่องสภาพอากาศโลกเปลี่ยนแปลง คนกลัวน้ำท่วมโลก พายุเกิดขึ้น ฝนตกน้อยลง ฝนตกเป็นบางพื้นที่ ของเราถือว่าเป็นแผ่นดินที่ปลอดภัย แล้วแต่ปัญหามันอยู่ที่เราป้องกันตัวเองจากความเสี่ยงแล้วหรือยัง มันต้องมีแผนที่จะเตรียมการเรื่องนี้เป็นสิ่งที่ประชาชนยังไม่ค่อยเข้าใจตรงนี้ รัฐบาลก็ต้องดูแลเพราะฉะนั้นเราต้องไม่ให้ใครนำเรื่องนี้มาบิดเบือน สร้างความแตกแยกในสังคมไทยได้อีก เราต้องคำนึงถึงประชาชน เพราะฉะนั้นสิ่งที่สำคัญคือความคิดความเข้าใจ โดยเราจะต้องยึดหลักสิทธิมนุษยชน หลักสุจริต หลักธรรมาภิบาล จะขับเคลื่อนประเทศไปให้ได้ เพราะฉะนั้นการประกาศวาระวันนี้ เป็นสิ่งสำคัญประกาศไปแล้วทำให้ได้ เพราะจะเป็นแรงส่งเสริมในเรื่องความสามารถ ในการขับเคลื่อนนโยบายประเทศ ยุทธศาสตร์ชาติระยะ 20 ปี การขับเคลื่อนเศรษฐกิจ Thailand 4.0 แปรรูปเศรษฐกิจใหม่ไปเป็นเศรษฐกิจ 4.0 ไปดิจิทัล 4.0 ควรต้องหาวิธีการทำงานร่วมกันให้ได้ขัดแย้งกันไม่ได้ ส่วนใหญ่แล้วเราเชื่อมั่นว่าตัวเองถูกเสมอบางครั้งเราต้องฟังและทบทวนและแก้ไขพร้อมต้องปรับปรุงตัวเอง รัฐธรรมนูญ 2560 กล่าวไว้แล้ว ศักดิ์ศรีของความเป็นมนุษย์ สิทธิเสรีภาพความเสมอภาคของบุคคล ย่อมได้รับความคุ้มครองหน้าที่ของทุกคนคือต้องคุ้มครองเขาด้วย เพียงแต่รัฐธรรมนูญไม่ได้เขียนตรงนี้ เพราะเขียนไว้ว่า ศักดิ์ศรีความเป็นมนุษย์ สิทธิเสรีภาพและความเสมอภาคของบุคคล ย่อมได้รับความคุ้มครอง
          วันนี้เราก็พูดถึงคนด้อยโอกาส คนที่ไม่มีที่ทำกินจัดที่ดินทำกินให้ประชาชน วันนี้รัฐบาลก็จัดทุกพื้นที่ทุกจังหวัดอยู่ในแผนการโครงการ เขาได้ที่กันคนละแปลง นั้นจบแค่นั้นขั้นที่ 1 ทำตรงนั้นก็ต้องไปดูเรื่องกฎหมาย ไปดูเรื่องการขอไฟ ขอน้ำ ขึ้นทะเบียนบ้านมีมากมายไปหมด เนี้ยบางที่คนของเรา บางที่เราก็อยากได้อะไรก็อยากได้เร็ว อยากได้มาก ๆ มันไม่ใช่ มันต้องรู้จักว่าขั้นตอนมันเป็นอย่างไร นี้คือสิ่งที่เราขาดอยู่นะเรื่องการใช้การรับรู้ การกระจายสิทธิ การใช้ประโยชน์ การถือครอง หลายคนบอกว่าให้ไปยึดคืน ยึดคืนมาเลยจากไหนก็ได้ แล้วผมถามว่าเขาได้มาอย่างไร ถ้าเขาได้มาถูกต้องเขาซื้อมา ท่านต้องไปเยียวยาเขา เอาเงินไปให้เขาใช่ไหม ไม่ใช่อยู่ดี ๆ ก็ไปยึดคนโน้นคนนี้มาเห็นคนนี้มีเยอะยึดมาเพราะรวยเยอะมากเกินไป เมื่อวานมีคนเสนอให้ผมไปซื้อ บอกว่าให้ไปหาเงินมาไปซื้อหุ้น ปตท. กลับมา เงินเท่าไร เงินเท่าใรในนั้น ไม่เข้าใจหรอกครับ มันเป็นการสร้างความไม่เข้าใจตรงนี้ บอกให้ไปซื้อหุ้นกลับมาแล้วถามว่าซื้ออย่างไร เงินเยอะซื้อได้ไหม เขาบอกให้ไปซื้อในราคาพาร์แรก ราคาทุนตอนแรก ถ้าอย่างนี้เลิกพูดดีกว่า คือคิดอย่างนี้ไม่ได้หรอกครับ
          วันนี้เขาชี้แจงเรื่อง พรบ. ก็ไปดูเขาชี้แจงมา 2 - 3 คนแล้ว เมื่อวานดูหรือเปล่า 6 โมง 6 โมงปิดโทรศัพท์หมด โทรทัศน์หมด 6 โมงกับวันศุกร์ 2 ทุ่มปิดหมดรอละครอย่างเดียว มันก็ได้แต่ดร่ามาไปเรื่อยใช่ไหม อย่างนู้นอย่างนี้ดูทีวีวันละ 3 เรื่อง ดูละครวันละ 3 หนแล้วก็หลับไปก็ไม่ได้คิดเรื่อง Reform ประเทศ สิทธิมนุษยชน ไม่มีในหัวเลย มีแต่ละคร วันนี้คนใช้พูดดี 2 - 3 เรื่อง 1 ชั่วโมง 1 ตอน ไม่ได้ออกนอกประตูบ้านเลยอยู่แต่ในบ้านทั้งนั้นเถียงกันไปกันมาห้องนี้ ห้องโน้น คนนี้เข้ามา นั้นแหละจบไปแล้วตอนหนึ่งละครแต่สนุก คนไทยชอบแบบนี้ มันต้องมีสาระบ้าง เวลาโฆษณาเปลี่ยนไปดูตรงอื่นบ้าง โฆษณาไม่ต้องไปดูมากนักหรอก สับไปดูช่องอื่นมีอะไรดี ๆ ตั้งเยอะ เขาเกิดอะไรขึ้นที่โน้นที่นี้ ประเทศโน้น ประเทศนี้ มองดูสิว่าเขาเจริญได้อย่างไร นี้เพื่อนเราหลายประเทศเขาเจริญอย่างไร บ้านเมืองเขาสะอาดได้อย่างไร ถ้าไม่เห็นเรื่องอย่างนี้ มันก็ไม่เกิดแรงบันดาลใจเข้าใจไหม พวกเราด้วยนะ ช่วยกันดูด้วย ทุกอย่างเป็นแบบอย่างได้ทั้งหมด
          ในการเข้าถึงกระบวนการยุติธรรม วันนี้ก็เข้าถึงกองทุนยุติธรรม เรื่องอะไรก็ตามที่ร้องเรียนมาผมก็สั่งการให้ทั้งหมด ถ้ายุติธรรมก็ทบทวนให้ ถ้าเรื่องใดมีข้อสงสัย เขามีช่องทางอยู่แล้วร้องเรียนมา อย่ามาบอกว่าร้องก็ไม่ได้ ไปฟังเหตุฟังผลหน่อย วันนี้ก็ข่าวต่าง ๆ ในสื่อ ในโซเชียลมีเดียสับสนไปกันหมดเลย บางเรื่องจบครั้งเดียวก็ควรจะจบได้แล้ว มันไม่มีสาระอะไรเลย มันเป็นแค่ให้สังคมรับรู้ว่าให้ระวังนะ จบนะ อย่ามีอย่างนี้อีกนะ จบได้แล้ว อันนี้ก็มาใหม่ ไม่รู้จะสาวไปถึงไหน แล้วสิ่งดี ๆ ก็ไม่เข้ามาเลย แล้วถามวันนี้ข่าวที่สนใจมากที่สุด ที่สุดได้แก่ พอดีมีผัว 12 คน นี้แหละที่สุดของเขา มันไม่ใช่ มันต้องไปดูอะไรที่เกิดประโยชน์ นี้ดีนะที่สุดเรื่องนี้ เรื่องการพัฒนา แต่มันเปลี่ยนไม่ได้สังคมไทยมันเป็นแบบนั้น
          ผมไม่ได้ว่าดูถูกคนไทยด้วยกัน แต่ท่านมีจินตนาการอยู่แล้ว ลองจินตนาการเรื่องอื่น ๆ ดูสิว่าจะเป็นไปได้ไหม ขับเคลื่อนให้มันรวดเร็วขึ้น ส่งเสริมนโยบาย ลดความเสี่ยงที่จะเกิดขึ้น ในวันหน้าถ้าเรามีการค้ามนุษย์อยู่ มีการใช้แรงงานผิดกฎหมายอยู่ วันหน้าเกิดเขาไม่ซื้อของขึ้นมาทำอย่างไร IUU เราผิดกฎหมายแล้วเขาไม่ซื้อปลาจะทำอย่างไร คิดอย่างนี้ อย่าไปคิดข้างเดียวว่าทำอย่างนี้คนไทยก็ถูกรังแก เศรษฐกิจก็เสียหาย เสียตอนนี้ดีกว่าเสียหายก้อนใหญ่ตรงโน้น คิดอย่างนี้สิครับ มันต้องแก้ปัญหาอย่างนี้ เรื่องที่เรายังทำได้ไม่ถึงตามตัวชี้วัด เราต้องเร่งรัด ได้เห็นชอบไปแล้วในเรื่องของการประกาศใช้แผนฉบับที่ 3 เมื่อ 12 พฤศจิกายน 2557 อีก 2 ปีข้างหน้า ก็จะใกล้หมดวาระแล้วในปี 2561 เราก็ต้องทำปี 2562 ต่อไปอย่างต่อเนื่อง อะไรที่ทำดีอยู่แล้วก็ทำต่อไป มันไม่มีวันจบสิ้น เพราะคนมากขึ้น คนมันเปลี่ยนแปลงไป กฎหมายเปลี่ยนแปลงไป โลกเปลี่ยนแปลงไป ทิศทางวันนี้ก็นำมาขับเคลื่อน
          เรื่องสำคัญก็คือ ฐานข้อมูล วันนี้ฐานข้อมูลท่านทำไว้ดี วันหน้าเมื่อมี Data Center ออกมา มันต้องมีฐานข้อมูลใส่ได้แล้ว วันนี้ระยะที่ 1 ผมต้องการให้ Data Center ของ ICT ใส่เรื่องนี้เข้ามา มีกี่เรื่อง มีประชาชนเท่าไร มีเจ้าหน้าที่เท่าไร เพื่อจะได้แก้ปัญหาได้ ทุกคนเข้ามาได้ เพราะฉะนั้น Data Center ของรัฐบาลจะมี 1 ก็คือให้ประชาชนเรียนรู้ รับรู้ ช่องทางอะไรต่าง ๆ ก็ว่าไป อันที่ 2 ในเรื่องของการให้แต่ละฝ่ายเข้าถึงกิจกรรมของตัวเอง ไม่ว่าจะเกษตร ธุรกิจ อันที่ 3 คือช่องทางของข้าราชการจะได้รู้ให้ทั่วกัน ไม่ว่าจะเป็นแผนงานเพื่อจะบูรณาการกัน มันมีการรักษาความปลอดภัย อันสุดท้ายเรื่องของความมั่นคง นั้นอาจจะเป็นเรื่องลับหน่อย เพราะฉะนั้นผมต้องการให้ออกภายในปีนี้ เรื่อง Data Center ทุกกระทรวงจะต้องร่วมมือ ไม่ใช่ปิดทั้งหมด มันไม่ใช่ บางเรื่องก็เปิดเผยได้ตาม พรบ. อำนวยความสะดวก พรบ. การให้ข้อมูลข่าวสาร อันที่ 2 สิทธิของเจ้าหน้าที่รัฐ ทำอะไรก็ตามทำตามกฎหมายเถอะครับ อย่าไปละเมิดเขา ท่านก็รู้อยู่แล้วว่าอะไรละเมิดไม่ละเมิด วันนี้ก็แตะต้องกันไม่ได้อยู่แล้วใช่ไหม สิทธิมนุษยชนที่เข้าห้ามไว้ในกฎหมาย มันก็ไม่ได้อีก อย่าคิดเอาเอง มันก็จะไม่เกิด ถ้าทำอย่างนี้นะมันแก้ง่าย ถ้าเจ้าหน้าที่ไม่ผิดสักอย่าง ไม่ทำอะไรผิดตรงนี้ก็แก้ง่ายทั้งหมดสิทธิมนุษยชน ประชาชนจะได้เรียนรู้ว่าทำอย่างไรจะได้ไม่ไปละเมิดคนอื่น แล้วจะได้สอนประชาชนเขาได้ แนะนำเขาได้
          การปรับปรุงพัฒนากฎหมาย วันนี้ก็มีหลายตัวที่ต้องแก้ไขปัญหา เถียง ๆ กันจะเป็นจะตายในศาล ใน สนช. ไม่ได้ง่ายนะ แล้วไม่ใช่ผมไปสั่งเขาได้นะ ถึงแม้จะเป็นจะทหารเป็นตำรวจเป็นอะไรก็ตาม เขาก็มีความคิดของเขาอย่าดูถูกเขาสิ ตั้งเข้ามาไม่ได้ตั้งมาเป็นพวกมาสนับสนุนผมไม่ใช่ ผมจะรู้เรื่องอะไรกฎหมาย 2 - 3 ร้อยกฎหมายตรงนั้น เพียงแต่ให้เขามาเพื่อพิจารณา แล้วก็ฟังความคิดเห็นจากภายนอก จากหน่วยงาน จากทุกคน เขาออกกฎหมายแบบนั้น แล้วผมก็ไม่เห็นจะต่างจากอะไรกับรัฐบาลที่ผ่านมาเลย สภาที่ผ่านมามันยิ่งกว่านี้อีก ท่านยังฟังได้เลย ท่านยังเชื่อมั่นเขาเลย วันนี้กฎหมายมันคือกฎหมายที่สมัยก่อนเขาเอาเข้าไปได้ แล้วทำไมไม่ดูตรงนี้ ถ้าเข้าไม่ได้จะเกิดอะไรขึ้น ก็จะเกิดแบบเดิม ใช่ไหม DSI ใช่เปล่า ใช่ไหม ผ.อ.DSI ใช่ไหม เห็นหน้าแหลม ๆ โดนทุกวันอยู่แล้วทำให้ได้นะ
          สุดท้าย เรื่องสิทธิมนุษยชนในเรื่องของการประกอบการธุรกิจ ต้องดูแลในเรื่องสิทธิมนุษยชนด้วยในการประกอบการธุรกิจ มีอยู่ 3 ข้อ เคารพ คุ้มครอง และก็เยียวยา เป็นสิ่งที่เราประกาศไว้ว่าจะทำในอาเซียน และถือเป็นประเทศแรกที่น้ำเรื่องนี้มาขับเคลื่อน เพราะฉะนั้นผู้ประกอบการธุรกิจทุกธุรกิจจะต้องเคารพประชาชน เคารพพื้นที่ของเขา คุ้มครองเขาในสิ่งที่ถูกคุ้มครอง และก็เยียวยาเขาถ้าเขาต้องเสียประโยชน์ หรือเสียอะไรต่าง ๆ ของเขาไป แต่ทั้งนี้จะต้องไม่ไปทำลายในเรื่องของสิ่งแวดล้อมจนมันแก้ไขอะไรไม่ได้ เพราะฉะนั้นตรงนี้มันเป็นเส้นแบ่งที่พอดี การพัฒนาประเทศกับการละเมิดสิทธิมนุษยชน ละเมิดสิทธิของชุมชน ถ้าทุกคนอยากจะอยู่แบบเดิมก็ได้ ก็อยู่แบบเดิมไปไม่ต้องพัฒนา อยู่กับป่ากับเขา อยู่กับต้นไม้ ท่านจะอยู่กับสังคมโลกเขาได้ไหม วันนี้ก็รถไฟท่านจะขึ้นไหวไหม ถ้าไม่ขึ้นรถอะไรได้ไหม รถไฟ รถไฟฟ้า รถเมล์ ขึ้นได้ไหม มันก็ไม่ได้อีก มันต้องสร้างความเชื่อมโยงไปทุกพื้นที่ มันต้องสร้างเครือข่ายถนนหนทาง ความเชื่อมต่อทางกายภาพ ถ้าเราไม่สร้างตรงนั้นโอกาสมันไม่เกิด ถ้าท่านไม่เชื่อมภาคต่อภาคให้ได้ด้วยถนนหนทาง เชื่อมโยงคิดข้างนอกก่อน CLMV กลับมาข้างใน แต่ละภาคก็ลงมาจังหวัดแต่ละจังหวัด
วันนี้รัฐบาลบริหารราชการแผ่นดินในรูปแบบนี้ ต้องการให้ภาคแต่ละภาคซึ่งมีเป็นหกภาควันนี้ให้มีความเจริญเติบโตไปเท่า ๆ กัน ด้วยศักยภาพของเขาเอง เราสร้างความเชื่อมโยงให้เขา วันนี้เราเริ่มโดยเอาเศรษฐกิจใหม่เข้ามาในภาคตะวันออก เพราะมีความพร้อมมากที่สุด ต่อไปก็เป็นตะวันตก เหนือ ใต้ มันก็จะครบหมดภาคกลาง แล้วทั้งหมดก็จะแข็งแรงด้วยตัวเองแล้วก็เชื่อมโยงภายใน สร้างห่วงโซ่มูลค่าขึ้นมาตั้งแต่ผลิต แปรรูป จำหน่ายตลาด แลกเปลี่ยนซึ่งกันและกัน เหลือเกินขายข้างนอก ต่อไปขายใครประชาคมโลก วันนี้ขายส่งออกส่งเข้า นำเข้าส่งออก อย่างเดียว พอส่งออกมีปัญหาประเทศไทยก็มีปัญหาหมด ถ้าส่งออกมันมากเกินไป ผลิตมาก วันนี้เราส่งออกทั้งหมด 70 กว่าเปอร์เซ็นต์ เป็นสินค้า SME 90 เปอร์เซ็นต์ ก็ SME เรามีทั้งหมด 3 ล้านราย มันเข้มแข็งหมดหรือยัง ถ้ายังไม่หมดก็ต้องพัฒนา
          วันนี้เราก็ต้องใช้สิทธิมนุษยชนมาร่วมกันขับเคลื่อนแสดงจุดยืนไปด้วยกับการบริหารอย่างยั่งยืน เราทิ้งใครไว้ข้างหลังไม่ได้ ถ้าเราบอกว่าทิ้งเพื่อนบ้านเราไม่ได้ เราทิ้งอาเซียนไม่ได้ Stronger Together ในประเทศก็เช่นเดียวกัน เราทิ้งประชาชนคนไหนไม่ได้เลย เราต้องเอาเขามาพัฒนาประเทศด้วยกัน ถ้าคนทุกคนเข้ามาสู่กระบวนการยุติธรรมเสร็จแล้ว มันจบก็คือจบ เขาก็คือคนไทย นำทุกคนมาพัฒนาประเทศ ผมไม่เคยไปรังเกียจใครทั้งสิ้น ผมก็คิดว่าทุกคนก็ไม่ได้เอาเป็นเอาตายกันขนาดนั้น ผิดก็คือผิดก็ว่ากันไป เสร็จแล้วก็มาพัฒนาประเทศร่วมกัน นี้คือการปรองดองด้วยกฎหมายกระบวนการยุติธรรม มันสั่งกันไม่ได้อยู่แล้ว ผมก็จะช่วยในรูปแบบของการหารือร่วมกัน ไม่มีวาระพิเศษ
          วันนี้ได้เวลาอันสมควรแล้วขอเปิดงานเตรียมความพร้อมการประการวาระแห่งชาติสิทธิมนุษยชนร่วมขับเคลื่อน THAILAND 4.0 เพื่อการพัฒนาอย่างยั่งยืน ขออวยพรให้การจัดงานนี้เป็นไปด้วยความราบรื่น ประสบความสำเร็จลงทุกประการ ขอให้ทุกคนนั้นมีความสุข ความเจริญ มีพลังกายพลังใจที่เข้มแข็งร่วมกันสร้างสังคมไทยให้เป็นสังคมแห่งความเสมอภาคเท่าเทียมและมีสันติสุขตลอดไป แล้วก็ขอให้ทุกคนได้มีส่วนร่วมในการสร้างมุมมองสู่การเปลี่ยนแปลงประเทศของเรา ปฏิรูปประเทศของเรา สร้างวิสัยทัศน์ที่ชัดเจนในการทำงานต่อไปให้ได้ อย่าลืมคำว่าสิทธิมนุษยชนในการประกอบการ ประกอบธุรกิจ ไม่ต้องกังวลรัฐบาลคำนึงถึงเสมอ จะเห็นได้ว่าทุกอย่างพยายามดูแลให้มาก วันนี้มีชาวต่างประเทศจะมาพบผมอีก สนใจการลงทุนในประเทศไทย แต่ของเรามีแต่คนออกมาพูดไม่มีคนมา มาทุกวันรับทุกวันอยู่ ก็ช่วยดูด้วยอยู่ที่พวกเรา จะทำอย่างไรให้เขามั่นใจ เขาขออย่างเดียวให้มีเสถียรภาพ ขออย่าให้มีการประท้วงวุ่นวายแบบเดิม ทำให้เขาไม่ได้เหรอ ช่วยอธิบายด้วยละกัน โอเคนะครับ ขอขอบคุณทุกคนนะครับ ขอให้ทุกคนมีความสุขความเจริญยิ่ง ๆ ขึ้นไป ช่วยกันทำงานเพื่อประเทศไทยของเรา ขอบคุณทุกคนที่เดินทางมาไกลขอให้เดินทางกลับได้โดยสวัสดิภาพ ขอบคุณครับ สวัสดีครับ
.........................................
กลุ่มประชาสัมพันธ์และเผยแพร่ สำนักโฆษก
  



ที่มา : http://www.thaigov.go.th/news/contents/details/6855