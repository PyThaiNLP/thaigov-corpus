รัฐบาลไทย-ข่าวทำเนียบรัฐบาล-“ยุติธรรม” ขับเคลื่อนการปฏิรูปตัวชี้วัดประสิทธิภาพกระบวนการยุติธรรมทางอาญา







                                วันอังคารที่ 20 มิถุนายน 2560                              





    138  













   “ยุติธรรม” ขับเคลื่อนการปฏิรูปตัวชี้วัดประสิทธิภาพกระบวนการยุติธรรมทางอาญา
 

   นางกรรณิการ์ แสงทอง รองปลัดกระทรวงยุติธรรม เป็นประธานการประชุมคณะอนุกรรมการปฏิรูปตัวชี้วัดประสิทธิภาพกระบวนการยุติธรรมทางอาญา ครั้งที่ ๒/๒๕๖๐ 





เมื่อวันจันทร์ที่ ๑๙ มิถุนายน ๒๕๖๐ เวลา ๑๓.๓๐ น.
ณ ห้องประชุมกระทรวงยุติธรรม ๑ ชั้น ๙ อาคารราชบุรีดิเรกฤทธิ์ ศูนย์ราชการเฉลิมพระเกียรติฯ
นางกรรณิการ์ แสงทอง รองปลัดกระทรวงยุติธรรม
เป็นประธานการประชุมคณะอนุกรรมการปฏิรูปตัวชี้วัดประสิทธิภาพกระบวนการยุติธรรมทางอาญา
ครั้งที่ ๒/๒๕๖๐
เพื่อรับทราบความคืบหน้าผลการทบทวนศึกษาข้อมูลเพิ่มเติมถึงความเชื่อมโยงกับรัฐธรรมนูญปี ๒๕๖๐
แผนยุทธศาสตร์ชาติระยะ ๒๐ ปี แผนแม่บทการบริหารงานยุติธรรมแห่งชาติ ฉบับที่ ๒
รวมทั้งความคืบหน้าการจัดทำตัวชี้วัดและวิธีการรวบรวมข้อมูลตัวชี้วัด
ของคณะทำงานเพื่อจัดทำตัวชี้วัดประสิทธิภาพกระบวนการยุติธรรมทางอาญา
จากการประชุมของคณะทำงานฯ ได้วิเคราะห์และกำหนดหัวใจของการปฏิรูป
เพื่อจัดทำตัวชี้วัด ๔ ประการ คือ “เข้าถึง ไม่ล่าช้า เที่ยงตรง ประสิทธิภาพ”
รวมทั้งต้องมีความโปร่งใสและตรวจสอบได้ครอบคลุมการดำเนินงาน ๔ ขั้น ประกอบด้วย
๑. ตัวชี้วัดการบังคับใช้กฎหมาย ๒. ตัวชี้วัดการพิจารณาและตรวจสอบพยานหลักฐาน
๓. ตัวชี้วัดการพิจารณาคดี และ ๔. ตัวชี้วัดการปฏิบัติต่อผู้กระทำผิด/ชั้นบังคับโทษ
ทั้งนี้ ที่ประชุมได้พิจารณาและมีความเห็นให้คณะทำงานฯ
หารือเพื่อกำหนดเป้าหมายของตัวชี้วัดในแต่ละประเด็นให้ชัดเจน
โดยคำนึงถึงกรอบระยะเวลาที่สามารถตอบโจทย์การทำงาน
และสามารถชี้ให้เห็นถึงคุณค่าที่หน่วยงานในกระบวนการยุติธรรมยอมรับและปฏิบัติร่วมกันได้
เพื่อให้สอดคล้องกับปัญหาของสถานการณ์ด้านกระบวนการยุติธรรมทางอาญาของประเทศไทย



ที่มา : http://www.thaigov.go.th/news/contents/details/4665