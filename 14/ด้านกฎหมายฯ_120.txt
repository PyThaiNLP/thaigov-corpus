รัฐบาลไทย-ข่าวทำเนียบรัฐบาล- กระทรวงยุติธรรม โดยสำนักงาน ป.ป.ส.จัดกิจกรรมวิ่งเพื่อพ่อ ต่อต้านยาเสพติด Run for Dad Against Drugs







                                วันจันทร์ที่ 26 มิถุนายน 2560                              





    127  













    กระทรวงยุติธรรม โดยสำนักงาน ป.ป.ส.จัดกิจกรรมวิ่งเพื่อพ่อ ต่อต้านยาเสพติด Run for Dad Against Drugs
 

   นายสุวพันธุ์ ตันยุวรรธนะ รัฐมนตรีว่าการกระทรวงยุติธรรม เป็นประธานเปิดกิจกรรมวิ่งเพื่อพ่อ ต่อต้านยาเสพติด (Run for Dad Against Drugs) เนื่องในวันต่อต้านยาเสพติดโลก (๒๖ มิถุนายน) ประจำปี ๒๕๖๐ 





เมื่อวันอาทิตย์ที่ ๒๕ มิถุนายน ๒๕๖๐ เวลา ๐๕.๓๐ น.
ณ สวนหลวง ร.๙ เขตประเวศ กรุงเทพฯ
นายสุวพันธุ์ ตันยุวรรธนะ รัฐมนตรีว่าการกระทรวงยุติธรรม
เป็นประธานเปิดกิจกรรมวิ่งเพื่อพ่อ ต่อต้านยาเสพติด (Run for Dad Against Drugs)
เนื่องในวันต่อต้านยาเสพติดโลก (๒๖ มิถุนายน) ประจำปี ๒๕๖๐
ซึ่งกิจกรรมวิ่ง แบ่งออกเป็น ๓ ประเภท คือ
ประเภทระยะทาง ๑๐.๕ กิโลเมตร (ชาย) ประเภทระยะทาง ๑๐.๕ กิโลเมตร (หญิง)
และประเภทระยะทาง ๓ กิโลเมตร (Fun Run)
โดยมีผู้บริหารจากกระทรวงยุติธรรม ผู้สนับสนุนกิจกรรม ศิลปินดาราและประชาชนเข้าร่วมฯ เป็นจำนวนมาก
ซึ่งกิจกรรมดังกล่าวจัดขึ้นเพื่อให้ประชาชนได้ร่วมแสดงความอาลัยแด่พระบาทสมเด็จพระปรมินทร มหาภูมิพลอดุลยเดช 
รวมทั้งเพื่อสร้างการรับรู้ให้ประชาชนได้ตระหนักและเห็นถึงความสำคัญของการป้องกันและแก้ไขปัญหายาเสพติด 
รวมถึงร่วมกันแสดงพลังและเจตนารมณ์ในการต่อต้านยาเสพติด เนื่องในวันต่อต้านยาเสพติดโลก
ทั้งนี้ รายได้ส่วนหนึ่งจากการจัดกิจกรรมดังกล่าว ได้ร่วมบริจาคเงินสมทบทุน
ให้แก่มูลนิธิพระดาบสเพื่อสนับสนุนเยาวชนผู้ด้อยโอกาสทางการศึกษา จำนวน ๔๑๙,๕๐๐ บาท
 
สำหรับรายชื่อผู้เข้าเส้นชัยลำดับที่ ๑ - ๓ มีดังนี้
๑.ประเภทระยะทาง ๑๐.๕ กิโลเมตร (ชาย) รางวัลชนะเลิศ ได้แก่ คุณนพพร เพชรกลาง
รองชนะเลิศอันดับ ๑ ได้แก่ คุณอนัส กำทรัพย์ รองชนะเลิศอันดับ ๒ ได้แก่ คุณประจักษ์ อินโต
๒.ประเภทระยะทาง ๑๐.๕ กิโลเมตร (หญิง) รางวัลชนะเลิศ ได้แก่ คุณธัญลักษณ์ จันทราช
รองชนะเลิศอันดับ ๑ ได้แก่ คุณโนราห์ ต้นศรีพรรณ  รองชนะเลิศอันดับ ๒ ได้แก่ คุณอชิรญา ค้วงแก้ว
๓.ประเภทระยะทาง ๓ กิโลเมตร (Fun Run) รางวัลชนะเลิศ ได้แก่ คุณอาจหาญ มั่นคง
รองชนะเลิศอันดับ ๑ ได้แก่ คุณกิตติภณ นิวาสรัมย์ รองชนะเลิศอันดับ ๒ ได้แก่ คุณปภาดา นิลวิสุทธิ์
โดยได้รับโล่รางวัลจากรัฐมนตรีว่าการกระทรวงยุติธรรม



ที่มา : http://www.thaigov.go.th/news/contents/details/4779