รัฐบาลไทย-ข่าวทำเนียบรัฐบาล-รมว.ยุติธรรม หารือแนวทางการจัดการเรื่องราวร้องทุกข์ของประชาชน จากการถูกทรมานและบังคับให้หายสาบสูญ







                                วันจันทร์ที่ 26 มิถุนายน 2560                              





    136  













   รมว.ยุติธรรม หารือแนวทางการจัดการเรื่องราวร้องทุกข์ของประชาชน จากการถูกทรมานและบังคับให้หายสาบสูญ
 

   นายสุวพันธุ์ ตันยุวรรธนะ รัฐมนตรีว่าการกระทรวงยุติธรรม เป็นประธานการประชุมคณะกรรมการจัดการเรื่องราวร้องทุกข์กรณีถูกกระทำทรมานและถูกบังคับให้หายสาบสูญ ครั้งที่ ๑/๒๕๖๐  





เมื่อวันจันทร์ที่ ๒๖ มิถุนายน ๒๕๖๐ เวลา ๐๙.๓๐ น.
ณ ห้องประชุมกระทรวงยุติธรรม ๑ ชั้น ๙ อาคารราชบุรีดิเรกฤทธิ์ ศูนย์ราชการเฉลิมพระเกียรติฯ 
นายสุวพันธุ์ ตันยุวรรธนะ รัฐมนตรีว่าการกระทรวงยุติธรรม
เป็นประธานการประชุมคณะกรรมการจัดการเรื่องราวร้องทุกข์กรณีถูกกระทำทรมานและถูกบังคับให้หายสาบสูญ
ครั้งที่ ๑/๒๕๖๐ 
โดยคณะกรรมการชุดดังกล่าว นายกรัฐมนตรีได้มีคำสั่งสำนักนายกรัฐมนตรีที่ ๑๓๑/๒๕๖๐
ลงวันที่ ๒๓ พฤษภาคม ๒๕๖๐ แต่งตั้งขึ้น
ทำหน้าที่รับเรื่องร้องทุกข์ การตรวจสอบพิจารณาข้อเท็จจริง การติดตาม การช่วยเหลือเยียวยา
และการคุ้มครองสิทธิให้กับประชาชนกรณีถูกกระทำทรมานและถูกบังคับให้หายสาบสูญ
เพื่อเป็นหลักประกันการคุ้มครองสิทธิให้กับประชาชนในขณะที่ยังไม่มีกฎหมายภายในใช้บังคับเป็นการเฉพาะ
สำหรับการประชุมครั้งนี้ ได้พิจารณาประเด็นสำคัญ ดังนี้
๑. กำหนดกระบวนการและแนวทางการดำเนินงานของคณะกรรมการ พร้อมทั้งแต่งตั้งคณะอนุกรรมการ                 
ด้านต่างๆ ๓ คณะ ประกอบด้วย 
- คณะอนุกรรมการติดตามและตรวจสอบกรณีถูกกระทำทรมานและถูกบังคับให้หายสาบสูญ
- คณะอนุกรรมการเยียวยากรณีถูกกระทำทรมานและถูกบังคับให้หายสาบสูญ 
- คณะอนุกรรมการป้องกันและให้ความรู้กรณีถูกกระทำทรมานและถูกบังคับให้หายสาบสูญ
๒. ในกรณีที่ประชาชนตกเป็นเหยื่อถูกระทำทรมานและถูกบังคับให้หายสาบสูญ สามารถร้องทุกข์ได้ที่หน่วยงานของรัฐ 
ทั้งกระทรวงยุติธรรม สำนักงานตำรวจแห่งชาติ ศูนย์ดำรงธรรม และคณะกรรมการสิทธิมนุษยชนแห่งชาติ
๓. มอบหมายให้หน่วยงานที่เกี่ยวข้องบูรณาการจัดทำบัญชีบุคคลที่ถูกกระทำทรมาน และถูกบังคับ                         
ให้หายสาบสูญใหม่อีกครั้ง เพื่อไม่ให้เกิดความซ้ำซ้อนและมีมาตรฐานเดียวกัน โดยจะมีการประชุมร่วมกันอีกครั้ง                       
ในเดือนสิงหาคมนี้



ที่มา : http://www.thaigov.go.th/news/contents/details/4793