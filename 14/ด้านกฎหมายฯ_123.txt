รัฐบาลไทย-ข่าวทำเนียบรัฐบาล-กระทรวงยุติธรรม โดยกรมพินิจฯ ร่วมกับสำนักงานกิจการยุติธรรม  เปิดเวทีระหว่างประเทศ หารือแนวทางการปฏิบัติต่อเด็กและเยาวชน  ให้สอดคล้องกับมาตรฐานสหประชาชาติ 







                                วันพุธที่ 28 มิถุนายน 2560                              





    97  













   กระทรวงยุติธรรม โดยกรมพินิจฯ ร่วมกับสำนักงานกิจการยุติธรรม  เปิดเวทีระหว่างประเทศ หารือแนวทางการปฏิบัติต่อเด็กและเยาวชน  ให้สอดคล้องกับมาตรฐานสหประชาชาติ 
 

   นายสุวพันธุ์ ตันยุวรรธนะ รัฐมนตรีว่าการกระทรวงยุติธรรม เป็นประธานเปิดการประชุมวิชาการระดับนานาชาติครั้งที่ ๑๕ ว่าด้วยการยุติความรุนแรงต่อเด็กและเยาวชนในกระบวนการยุติธรรม (The ๑๕th National Symposium on Ending Violence against Children in Juvenile  





เมื่อวันพุธที่ ๒๘ มิถุนายน ๒๕๖๐ เวลา ๐๙.๐๐ น. 
นายสุวพันธุ์ ตันยุวรรธนะ รัฐมนตรีว่าการกระทรวงยุติธรรม 
เป็นประธานเปิดการประชุมวิชาการระดับนานาชาติครั้งที่ ๑๕ 
ว่าด้วยการยุติความรุนแรงต่อเด็กและเยาวชนในกระบวนการยุติธรรม 
(The ๑๕th National Symposium on Ending Violence against Children in Juvenile Justice System) 
พร้อมกล่าวปาฐกถาพิเศษ ในหัวข้อ “การนำความเปลี่ยนแปลงที่ดีมาสู่ชีวิต 
ของเด็กและเยาวชนภายใต้กระบวนการยุติธรรม โดยใช้ยุทธศาสตร์ต้นแบบและมาตรการทางปฏิบัติ 
ของสหประชาชาติในการขจัดความรุนแรงต่อเด็กในด้านการป้องกันอาชญากรรม 
และกระบวนการยุติธรรมทางอาญา (UN Model Strategies)” 
เพื่อรณรงค์ให้ทุกภาคส่วนที่เกี่ยวข้องได้ตระหนักถึงสถานการณ์ ผลกระทบของความรุนแรง 
นำเสนอองค์ความรู้ สถิติ และผลการดำเนินงานความคืบหน้าทางวิชาการ 
ในการปฏิบัติต่อเด็กและเยาวชนในกระบวนการยุติธรรมของประเทศไทย 
พร้อมทั้งเป็นเวทีให้กับภาคีเครือข่ายได้แลกเปลี่ยนองค์ความรู้ประสบการณ์ 
และนำเสนอสิ่งที่แต่ละหน่วยงานได้ดำเนินการในการปฏิบัติต่อเด็กและเยาวชนในกระบวนการยุติธรรม 
โดยเน้นให้ความสำคัญกับการมีส่วนร่วมของประเทศสมาชิกในภูมิภาคอาเซียน 
ร่วมกำหนดนโยบาย และยกระดับมาตรฐานการปฏิบัติต่อเด็กและเยาวชนภายใต้กระบวนการยุติธรรม 
เพื่อขจัดความรุนแรงต่อเด็กและเยาวชน ไม่ให้จดจำเป็นพฤติกรรมและนำมาลอกเลียนแบบต่อไปในอนาคต
และมีความก้าวหน้าสอดคล้องกับมาตรฐานสหประชาชาติ 

โอกาสนี้ รัฐมนตรีว่าการกระทรวงยุติธรรม ได้เน้นย้ำในเรื่องการดำเนินการในอนาคต คือ ต้องปรับปรุง 
กลไกการทำงานที่มีอยู่ในปัจจุบันให้ทันสมัยและทันต่อการเปลี่ยนแปลงที่เกิดขึ้น 
สำหรับการประชุมในครั้งนี้ จะทำให้ประเทศไทยได้ข้อเท็จจริง ข้อมูล ข้อคิดเห็น และข้อเสนอแนะ 
เพื่อนำไปกำหนดนโยบายในการปฏิบัติต่อเด็กและเยาวชน 
ให้สอดคล้องกับเป้าหมายและการพัฒนาที่ยั่งยืน (Sustainable Development Goal- SDGs) 
เกี่ยวกับการป้องกันเด็กจากความรุนแรงในทุกรูปแบบ อีกทั้งนำไปเป็นข้อมูลเพื่อหารือ 
และอภิปรายในการประชุมสหประชาชาติว่าด้วยการป้องกันอาชญากรรมและความยุติธรรมทางอาญา สมัยที่ ๑๕
(United Nations Congress on Crime Prevention and Criminal Justice) 
ซึ่งจะจัดขึ้นในปี ๒๐๒๐ ณ ประเทศญี่ปุ่นด้วย 

ทั้งนี้ การจัดงานดังกล่าว กำหนดจัดขึ้นระหว่างวันที่ ๒๘ – ๓๐ มิถุนายน ๒๕๖๐ 
ณ โรงแรมเซ็นทรา บายเซ็นทารา 
ศูนย์ราชการและคอนเวนชั่นเซ็นเตอร์ ถนนแจ้งวัฒนะ กรุงเทพฯ



ที่มา : http://www.thaigov.go.th/news/contents/details/4855