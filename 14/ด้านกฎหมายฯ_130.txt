รัฐบาลไทย-ข่าวทำเนียบรัฐบาล-“ยุติธรรม” ร่วมกับเนติบัณฑิตยสภาฯ และสภาทนายความ  ช่วยเหลือครอบครัว “น้องบีม” ที่ถูกทนายฉ้อโกงเงินช่วยเหลือ ๕ ล้านบาท







                                วันอังคารที่ 4 กรกฎาคม 2560                              





    135  













   “ยุติธรรม” ร่วมกับเนติบัณฑิตยสภาฯ และสภาทนายความ  ช่วยเหลือครอบครัว “น้องบีม” ที่ถูกทนายฉ้อโกงเงินช่วยเหลือ ๕ ล้านบาท
 

   กระทรวงยุติธรรม ร่วมกับเนติบัณฑิตยสภาฯ และสภาทนายความ ช่วยเหลือครอบครัว “น้องบีม” ที่ถูกทนายฉ้อโกงเงินช่วยเหลือ ๕ ล้านบาท
 





เมื่อวันจันทร์ที่ ๓ กรกฎาคม ๒๕๖๐ เวลา ๑๐.๓๐ น.
ณ ห้องประชุมมหาวชิราวุธ เนติบัณฑิตยสภา ในพระบรมราชูปภัมภ์
นายธวัชชัย ไทยเขียว รองปลัดกระทรวงยุติธรรม และโฆษกกระทรวงยุติธรรม
พร้อมด้วยว่าที่พันตรี สมบัติ วงศ์กำแหง กรรมการเนติบัณฑิตยสภา ประธานอนุกรรมการ
สำนักงานช่วยเหลือประชาชนทางกฎหมายแห่งเนติบัณฑิตยสภา (ส.ช.น.)
นายเสาวภักดิ์ สกุลโรมวิลาศ อุปนายกฝ่ายช่วยเหลือประชาชนทางกฎหมาย สภาทนายความ
และนายวัชณ์ธิป แสดงมณี ทนายความอาสา 
ร่วมแถลงแนวทางการให้ความช่วยเหลือนางสาวพรทิพย์ จันทรัตน์ และด.ญ.ภัทรดา แก้วผ่อง หรือ น้องบีม
ซึ่งพิการจากอุบัติเหตุ และถูกนายพิสิษฐ์ สัมมาเลิศ ทนายความโกงเงินค่าเยียวยา จำนวน ๕ ล้านบาท

โดยกระทรวงยุติธรรม เตรียมให้ความช่วยเหลือเกี่ยวกับค่าใช้จ่ายในการดำเนินคดีจากกองทุนยุติธรรม
อาทิ ค่าธรรมเนียมศาล ค่าใช้จ่ายในการเดินทาง และค่าที่พัก เป็นต้น
สำหรับเนติบัณฑิตยสภาฯ และสภาทนายความ ได้จัดหาทนายความ
เพื่อให้ความช่วยเหลือในการดำเนินคดีทั้งคดีแพ่ง และคดีอาญาให้แก่ผู้เสียหาย
นอกจากนี้ จะตั้งคณะกรรมการมรรยาททนายความ เพื่อตรวจสอบจริยธรรมของทนายความคนดังกล่าว 
รวมทั้งเตรียมประชุมคณะกรรมการบริหารสภาทนายความวาระพิเศษเป็นกรณีเร่งด่วน
เพื่อพิจารณาคำสั่งปลดนายพิสิษฐ์ฯ ออกจากการเป็นทนายความ
หลังปรากฏประกาศในราชกิจจานุเบกษาให้นายพิสิษฐ์ฯ เป็นบุคคลล้มละลาย
ส่งผลให้ขาดคุณสมบัติการเป็นทนายความ 
เนื่องจากทนายความจะต้องไม่เป็นบุคคลที่ศาลมีคำสั่งถึงที่สุดให้เป็นบุคคลล้มละลาย
โดยจะรายงานความคืบหน้าให้รัฐมนตรีว่าการกระทรวงยุติธรรมในฐานะสภานายกพิเศษแห่งสภาทนายความได้รับทราบต่อไป

ต่อจากนั้น เวลา ๑๔.๐๕ น. โฆษกกระทรวงยุติธรรม
ร่วมให้สัมภาษณ์สดในประเด็นดังกล่าว
ผ่านรายการสถานีประชาชน ออกอากาศทางสถานีโทรทัศน์ไทยพีบีเอส
โดยมีคุณอรอุมา เกษตรพืชผล เป็นผู้ดำเนินรายการ
ณ สถานีโทรทัศน์ไทยพีบีเอส ถนนวิภาวดีรังสิต กรุงเทพฯ   



ที่มา : http://www.thaigov.go.th/news/contents/details/4988