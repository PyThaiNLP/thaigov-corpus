รัฐบาลไทย-ข่าวทำเนียบรัฐบาล-“ยุติธรรม” หารือแนวทางการแก้ไขปัญหาสถานะบุคคลในพื้นที่ชายแดนภาคใต้







                                วันพฤหัสบดีที่ 6 กรกฎาคม 2560                              





    80  













   “ยุติธรรม” หารือแนวทางการแก้ไขปัญหาสถานะบุคคลในพื้นที่ชายแดนภาคใต้
 

   นายธวัชชัย ไทยเขียว รองปลัดกระทรวงยุติธรรม เป็นประธานการประชุมการแก้ไขปัญหาสถานะบุคคลในพื้นที่ชายแดนภาคใต้ 





เมื่อวันพฤหัสบดีที่ ๖ กรกฎาคม ๒๕๖๐ เวลา ๐๙.๓๐ น.
นายธวัชชัย ไทยเขียว รองปลัดกระทรวงยุติธรรม
เป็นประธานการประชุมการแก้ไขปัญหาสถานะบุคคลในพื้นที่ชายแดนภาคใต้
เพื่อหารือในประเด็นการแก้ไขปัญหาประชาชนในพื้นที่ ๓ จังหวัดชายแดนภาคใต้
ไม่มีสถานะทางบุคคล ซึ่งส่งผลกระทบต่อการเข้าถึงสิทธิประโยชน์ และสวัสดิการจากภาครัฐ
ทั้งนี้ ที่ประชุมมีข้อเสนอแนะต่อการดำเนินการดังกล่าว
โดยขอให้กระทรวงยุติธรรมสำรวจบุคคลไร้สถานะทางทะเบียนราษฎร์
และผลกระทบที่เกิดขึ้นจากการไม่มีสถานะทางบุคคลของประชาชนในพื้นที่ชายแดนภาคใต้
เพื่อนำเสนอข้อมูลดังกล่าวในระดับนโยบายให้นำไปสู่การกำหนดทิศทาง
และขับเคลื่อนการแก้ไขปัญหาสถานะบุคคลในพื้นที่ชายแดนภาคใต้อย่างเป็นรูปธรรมต่อไป
โดยมีผู้แทนหน่วยงานที่เกี่ยวข้อง อาทิ สำนักงานสภาความมั่นคงแห่งชาติ
สำนักงานกองทุนสนับสนุนการสร้างเสริมสุขภาพ
สำนักงานส่งเสริมการศึกษานอกระบบและการศึกษาตามอัธยาศัย สมาคมวางแผนครอบครัวแห่งประเทศไทย
กรมคุ้มครองสิทธิและเสรีภาพ สถาบันนิติวิทยาศาสตร์ เป็นต้น เข้าร่วมฯ
ณ ห้องประชุมสำนักนโยบายและยุทธศาสตร์ ชั้น ๙ อาคารราชบุรีดิเรกฤทธิ์
ศูนย์ราชการเฉลิมพระเกียรติฯ กรุงเทพฯ 



ที่มา : http://www.thaigov.go.th/news/contents/details/5061