รัฐบาลไทย-ข่าวทำเนียบรัฐบาล-“ยุติธรรม” จับมือ “กรมประชาสัมพันธ์” แลกเปลี่ยนข้อมูลข่าวสารเพื่อสร้างการรับรู้ในมิติงานยุติธรรมสู่ประชาชน







                                วันพุธที่ 12 กรกฎาคม 2560                              





    102  













   “ยุติธรรม” จับมือ “กรมประชาสัมพันธ์” แลกเปลี่ยนข้อมูลข่าวสารเพื่อสร้างการรับรู้ในมิติงานยุติธรรมสู่ประชาชน
 

   นายธวัชชัย ไทยเขียว รองปลัดกระทรวงยุติธรรม และโฆษกกระทรวงยุติธรรม พร้อมด้วยพลโท สรรเสริญ แก้วกำเนิด โฆษกประจำสำนักนายกรัฐมนตรี และรักษาราชการแทนอธิบดีกรมประชาสัมพันธ์ ร่วมลงนามในบันทึกความเข้าใจว่าด้วยการแลกเปลี่ยนข้อมูลข่าวสารด้านการประชาสัมพันธ์ 





เมื่อวันอังคารที่ ๑๑ กรกฎาคม ๒๕๖๐ เวลา ๑๕.๓๐ น.
ณ กรมประชาสัมพันธ์ ถนนพระราม ๖ แขวงสามเสนใน เขตพญาไท กรุงเทพฯ
นายธวัชชัย ไทยเขียว รองปลัดกระทรวงยุติธรรม และโฆษกกระทรวงยุติธรรม 
พร้อมด้วย 
พลโท สรรเสริญ แก้วกำเนิด โฆษกประจำสำนักนายกรัฐมนตรี และรักษาราชการแทนอธิบดีกรมประชาสัมพันธ์
ร่วมลงนามในบันทึกความเข้าใจว่าด้วยการแลกเปลี่ยนข้อมูลข่าวสารด้านการประชาสัมพันธ์
และการให้บริการสื่อของกรมประชาสัมพันธ์
ในการเผยแพร่ประชาสัมพันธ์ข้อมูลข่าวสาร ภารกิจ และผลการดำเนินงานของกระทรวงยุติธรรม
ผ่านสื่อในสังกัดกรมประชาสัมพันธ์ อาทิ
สถานีวิทยุโทรทัศน์แห่งประเทศไทย สถานีโทรทัศน์ NBT World
สถานีวิทยุกระจายเสียงแห่งประเทศไทย และสื่อออนไลน์ต่าง ๆ ของกรมประชาสัมพันธ์

ทั้งนี้ กระทรวงยุติธรรม เป็น ๑ ใน ๒๐ หน่วยงานระดับกระทรวงที่ร่วมลงนามบันทึกความเข้าใจดังกล่าว
เพื่อบูรณาการความร่วมมือระหว่างหน่วยงานภาครัฐในการเผยแพร่ประชาสัมพันธ์ผลการดำเนินงานของหน่วยงาน
เพื่อให้ประชาชนได้รับข้อมูลข่าวสารอย่างทั่วถึง 
และมีความรับรู้ความเข้าใจที่ถูกต้องในภาพรวมนโยบายของรัฐบาลต่อไป



ที่มา : http://www.thaigov.go.th/news/contents/details/5169