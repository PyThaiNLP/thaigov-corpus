รัฐบาลไทย-ข่าวทำเนียบรัฐบาล-“ยุติธรรม” ระดมความเห็นแผนแม่บทการบริหารงานยุติธรรมแห่งชาติ ฉบับที่ ๓







                                วันศุกร์ที่ 14 กรกฎาคม 2560                              





    73  













   “ยุติธรรม” ระดมความเห็นแผนแม่บทการบริหารงานยุติธรรมแห่งชาติ ฉบับที่ ๓
 

   นางกรรณิการ์ แสงทอง รองปลัดกระทรวงยุติธรรม เข้าร่วมประชุมเพื่อรับฟังความคิดเห็นและข้อเสนอแนะประกอบการจัดทำร่างแผนแม่บทการบริหารงานยุติธรรมแห่งชาติ พ.ศ. ๒๕๖๒ – ๒๕๖๕ 





เมื่อวันพฤหัสบดีที่ ๑๓ กรกฎาคม ๒๕๖๐ เวลา ๑๓.๐๐ น.
ณ ห้องประชุมแวนด้า ๒ โรงแรมทีเค พาเลส ถนนแจ้งวัฒนะ กรุงเทพฯ
นางกรรณิการ์ แสงทอง รองปลัดกระทรวงยุติธรรม 
เข้าร่วมประชุมเพื่อรับฟังความคิดเห็นและข้อเสนอแนะ
ประกอบการจัดทำร่างแผนแม่บทการบริหารงานยุติธรรมแห่งชาติ พ.ศ. ๒๕๖๒ – ๒๕๖๕
เพื่อใช้เป็นกรอบแนวทางในการสร้างความร่วมมือด้านการบริหารงานยุติธรรม
ระหว่างหน่วยงานของรัฐและองค์กรที่เกี่ยวข้อง 
รวมทั้งเพื่อประโยชน์ในการวางแผนและขับเคลื่อนการดำเนินงานเกี่ยวกับการบริหารงานยุติธรรมของประเทศ
ให้เป็นไปตามเจตนารมณ์ของพระราชบัญญัติพัฒนาการบริหารงานยุติธรรมแห่งชาติ พ.ศ. ๒๕๔๙
โดยมีผู้แทนจากหน่วยงานในสังกัดกระทรวงยุติธรรม สถาบันเพื่อการยุติธรรมแห่งประเทศไทย
รวมทั้งหน่วยงานในกระบวนการยุติธรรม อาทิ สภาทนายความ สำนักงานศาลปกครอง 
สำนักงานศาลยุติธรรม สำนักงานอัยการสูงสุด เข้าร่วมฯ

โดยที่ประชุมได้แสดงความคิดเห็นและข้อเสนอแนะเรียงตาม (ร่าง) ยุทธศาสตร์ของแผนแม่บทฯ ฉบับที่ ๓  
ดังนี้ ยุทธศาสตร์ที่ ๑ การป้องกันการกระทำผิด 
ยุทธศาสตร์ที่ ๒ การปรับปรุงและพัฒนากลไกยุติธรรมทางเลือก 
ยุทธศาสตร์ที่ ๓ การคุ้มครองโดยบังคับตามกฎหมาย และยุทธศาสตร์ที่ ๔ การฟื้นฟูผู้กระทำผิด
เพื่อปรับปรุงและพัฒนาเนื้อหาให้มีความสมบูรณ์และครบถ้วน 
สำหรับใช้เป็นกรอบแนวทางในการพัฒนาการบริหารงานยุติธรรมระหว่างหน่วยงานของรัฐ
และองค์กรที่เกี่ยวข้องของประเทศให้เป็นไปอย่างมีประสิทธิภาพ 

ทั้งนี้ ภายหลังจากการรวบรวมความคิดเห็นและแก้ไขเนื้อหาของแผนแม่บทฯ ให้มีความสมบูรณ์แล้ว
จะนำเสนอต่อคณะกรรมการพัฒนาการบริหารงานยุติธรรมแห่งชาติ (กพยช.) เพื่อพิจารณา
และเสนอคณะรัฐมนตรีให้ความเห็นชอบต่อไป



ที่มา : http://www.thaigov.go.th/news/contents/details/5204