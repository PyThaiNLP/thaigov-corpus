รัฐบาลไทย-ข่าวทำเนียบรัฐบาล-กระทรวงยุติธรรม โดยกรมสอบสวนคดีพิเศษ คุมเข้มนอมินีในพื้นที่ จ.เชียงราย







                                วันศุกร์ที่ 21 กรกฎาคม 2560                              





    157  













   กระทรวงยุติธรรม โดยกรมสอบสวนคดีพิเศษ คุมเข้มนอมินีในพื้นที่ จ.เชียงราย
 

   กระทรวงยุติธรรม โดยกรมสอบสวนคดีพิเศษ คุมเข้มนอมินีในพื้นที่ จ.เชียงราย 





กระทรวงยุติธรรม โดยสำนักคดีความมั่นคง กรมสอบสวนคดีพิเศษ
ร่วมกับหน่วยงานภาครัฐที่เกี่ยวข้อง ประกอบด้วย
กรมพัฒนาธุรกิจ กรมการท่องเที่ยว กรมจัดหางาน
สำนักงานสรรพากรจังหวัดเชียงราย และตำรวจท่องเที่ยวเชียงราย
ได้ร่วมกันบูรณาการป้องปรามการกระทำความผิดตามพระราชบัญญัติ
การประกอบธุรกิจของคนต่างด้าว พ.ศ.๒๕๔๒ โดยใช้คนไทยเป็นตัวแทนอำพราง หรือ นอมินี
ซึ่งเป็นกิจการต้องห้ามมิให้คนต่างด้าวประกอบธุรกิจในธุรกิจนำเที่ยว และจำหน่ายพืชผลทางการเกษตร
โดยการแฝงและหรืออำพรางการจดทะเบียนเป็นนิติบุคคลและให้คนไทยเป็นผู้ถือหุ้นแทน
ในพื้นที่จังหวัดเชียงรายโดยใช้มาตรการเชิงรุก ตรวจสอบบริษัทฯ ท่องเที่ยว 
ที่นำนักท่องเที่ยวเข้าเยี่ยมชมภายในวัดร่องขุ่น
พร้อมทั้งตรวจสอบบริษัท จินเซี่ยง อินเตอร์เนชั่นแนล จำกัด
และห้างหุ้นส่วนพญาเม็งราย จำกัด ซึ่งประกอบธุรกิจจำหน่ายพืชผลทางการเกษตร
เพื่อยับยั้งมิให้มีการกระทำความผิดกฎหมายหลายฉบับ
อีกทั้งสามารถให้บริษัทที่จดทะเบียนนำส่งภาษีอาการเข้ารัฐอย่างสมเหตุสมผล
ส่งผลให้ผู้เป็นตัวแทนเข้าถือหุ้นแทนไม่กล้าเป็นตัวแทนอำพราง
จึงทำให้การบูรณาการร่วมกันของส่วนราชการในภาครัฐที่มีหน้าที่โดยตรง
เกิดประโยชน์กับการปฏิบัติหน้าที่ของแต่ละหน่วยงานในการแก้ ไข ปรับปรุง กฎหมาย
 ระเบียบ ข้อบังคับ ในการร่วมปฏิบัติงานให้เกิดความเรียบร้อยและได้ผลในทางปฎิบัติต่อไปด้วย



ที่มา : http://www.thaigov.go.th/news/contents/details/5394