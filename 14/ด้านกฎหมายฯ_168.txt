รัฐบาลไทย-ข่าวทำเนียบรัฐบาล-“ยุติธรรม” สานพลังด้านกฎหมายพร้อมขับเคลื่อนการดำเนินงานกองทุนหมู่บ้านฯ เพื่อประชาชน







                                วันจันทร์ที่ 31 กรกฎาคม 2560                              





    91  













   “ยุติธรรม” สานพลังด้านกฎหมายพร้อมขับเคลื่อนการดำเนินงานกองทุนหมู่บ้านฯ เพื่อประชาชน
 

   กระทรวงยุติธรรม สานพลังด้านกฎหมายพร้อมขับเคลื่อนการดำเนินงานกองทุนหมู่บ้านฯ เพื่อประชาชน 





เมื่อวันพฤหัสบดีที่ ๒๗ กรกฎาคม ๒๕๖๐ เวลา ๑๐.๓๐ น.
ณ ห้องปริ๊นซ์แกรนด์บอลรูม ชั้น ๑๑ โรงแรมปริ๊นพาเลซ กรุงเทพฯ
นายวัลลภ นาคบัว ผู้อำนวยการสำนักงานกิจการยุติธรรม
เป็นผู้แทนกระทรวงยุติธรรม ร่วมลงนามบันทึกข้อตกลงความร่วมมือ (MOU)
การพัฒนาศักยภาพเพื่อยกระดับกองทุนหมู่บ้านและชุมชนเมือง
ร่วมกับสำนักงานคุ้มครองสิทธิและช่วยเหลือทางกฎหมายแก่ประชาชน
สำนักงานกองทุนหมู่บ้านและชุมชนเมืองแห่งชาติ กรมบัญชีกลาง กรมพัฒนาธุรกิจการค้า
และคณะกรรมการดิจิทัลเพื่อเศรษฐกิจและสังคมแห่งชาติ
ในโอกาสครบรอบ ๑๖ ปี กองทุนหมู่บ้านและชุมชนเมืองแห่งชาติ
“๑๖ ปี กองทุนหมู่บ้านเพื่อประชาชน : สู่ความมั่นคง มั่งคั่ง และยั่งยืน”
เพื่อผนึกกำลังขับเคลื่อนการสร้างระบบเศรษฐกิจและสังคมฐานราก
เสริมสร้างการแก้ไขปัญหาของหมู่บ้านและชุมชนให้สามารถพึ่งพาตนเองได้อย่างยั่งยืน
 
ทั้งนี้ ภารกิจของหน่วยงานภาคีภายใต้บันทึกข้อตกลงฯ มีดังนี้
1. สนับสนุนช่วยเหลือและให้คำปรึกษาแนะนำในการปฏิบัติงานเผยแพร่ความรู้
ให้แก่คณะกรรมการกองทุนหมู่บ้านและชุมชนเมืองและกลุ่มเป้าหมายตามที่กำหนด
2. สนับสนุนวิทยากรในการเผยแพร่ความรู้ตลอดจนข้อมูลข่าวสารของหน่วยงาน
ให้แก่คณะกรรมการกองทุนหมู่บ้านและชุมชนเมืองและกลุ่มเป้าหมายตามที่กำหนด
3. สนับสนุนวิทยากรในการประชุม สัมมนาหรือปฏิบัติงานเพื่อประโยชน์ต่อการพัฒนาความรู้ ความเข้าใจ
ของคณะกรรมการกองทุนหมู่บ้านและชุมชนเมืองและกลุ่มเป้าหมายตามที่กำหนด
4. ร่วมจัดทำแผนพัฒนาความรู้ที่เกี่ยวข้องตลอดจนการแลกเปลี่ยนข้อมูลข่าวสาร
เพื่อพัฒนาศักยภาพและยกระดับกองทุนหมู่บ้านและชุมชนเมืองและกลุ่มเป้าหมายตามที่กำหนด



ที่มา : http://www.thaigov.go.th/news/contents/details/5558