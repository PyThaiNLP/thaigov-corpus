รัฐบาลไทย-ข่าวทำเนียบรัฐบาล-รมว.ยุติธรรม ลงพื้นที่ จ.สุรินทร์ มอบนโยบายการทำงานเน้นย้ำ ให้ทุกหน่วยงานในสังกัดช่วยเหลือประชาชนให้ได้รับความเป็นธรรม







                                วันเสาร์ที่ 12 สิงหาคม 2560                              





    116  













   รมว.ยุติธรรม ลงพื้นที่ จ.สุรินทร์ มอบนโยบายการทำงานเน้นย้ำ ให้ทุกหน่วยงานในสังกัดช่วยเหลือประชาชนให้ได้รับความเป็นธรรม
 

   นายสุวพันธุ์ ตันยุวรรธนะ รัฐมนตรีว่าการกระทรวงยุติธรรม เป็นประธานการประชุมโครงการ "ยุติธรรมสู่หมู่บ้าน นำบริการรัฐสู่ประชาชน" ครั้งที่ ๕ ประจำปี ๒๕๖๐ 





เมื่อวันพฤหัสบดีที่ ๑๐ สิงหาคม ๒๕๖๐ เวลา ๐๙.๐๐ น.
ณ ห้องรัตนสุวรรณ โรงแรมทองธารินทร์ จังหวัดสุรินทร์ 
นายสุวพันธุ์ ตันยุวรรธนะ รัฐมนตรีว่าการกระทรวงยุติธรรม เป็นประธานการประชุมโครงการ 
"ยุติธรรมสู่หมู่บ้าน นำบริการรัฐสู่ประชาชน" ครั้งที่ ๕ ประจำปี ๒๕๖๐
เพื่อมอบนโยบายการขับเคลื่อนงานอำนวยความยุติธรรมให้แก่หน่วยงานในสังกัด
กระทรวงยุติธรรมพื้นที่ภาคตะวันออกเฉียงเหนือตอนล่าง ๘ จังหวัด ประกอบด้วย 
จังหวัดสุรินทร์ อำนาจเจริญ ยโสธร อุบลราชธานี ศรีสะเกษ บุรีรัมย์ นครราชสีมา และชัยภูมิ

โดยรัฐมนตรีว่าการกระทรวงยุติธรรม ได้กล่าวถึง การลงพื้นที่เพื่อพบปะ
พี่น้องประชาชนในทุกภูมิภาคว่า เพื่อต้องการนำความยุติธรรมลงสู่หมู่บ้าน
และนำบริการภาครัฐสู่ประชาชน ซึ่งจะเกิดผลเป็นรูปธรรมได้ต้องอาศัยความร่วมมือ
และพลังของบุคลากรทุกคน โดยจะต้องเพิ่มศักยภาพการปฏิบัติงานให้เข้มแข็ง
เน้นการทำงานแบบเชื่อมโยงระหว่างหน่วยงานในสังกัดกระทรวงยุติธรรมจากส่วนกลางไปสู่ภูมิภาค 
และภาคีเครือข่ายที่เกี่ยวข้องในจังหวัดตามนโยบายและกรอบแนวคิดของรัฐบาล

พร้อมเน้นย้ำให้ทำงานเชิงรุกลงพื้นที่ พบปะเยี่ยมเยียนและให้ความรู้แก่ประชาชน
โดยเฉพาะการสร้างการรับรู้ในภารกิจและช่องทางการเข้าถึงงานบริการด้านความยุติธรรม
โดยดำเนินการตามกรอบ ยุติธรรมหนึ่งเดียว ในบทบาทของ"งานยุติธรรมจังหวัด" 
และนำเสนอภารกิจงานของหน่วยงานในสังกัดกระทรวงยุติธรรมให้รอบด้าน
อีกทั้งได้ขอให้ข้าราชการในสังกัดกระทรวงยุติธรรมน้อมนำพระราชดำรัส
ของสมเด็จพระเจ้าอยู่หัวมหาวชิราลงกรณ บดินทรเทพยวรางกูร 
เป็นหลักในการปฏิบัติราชการที่เน้นการทำงานโดยคำนึงถึงประชาชน
และประเทศชาติเป็นศูนย์กลาง มีจิตอาสา มีคุณธรรม จริยธรรม ยึดถือการดำเนินงานตามหลักกฎหมาย ข้อเท็จจริง 
และให้ความเป็นธรรมกับทุกฝ่าย เพื่อให้เป้าหมาย
การกระจายความยุติธรรมลงสู่หมู่บ้านได้อย่างแท้จริง



ที่มา : http://www.thaigov.go.th/news/contents/details/5906