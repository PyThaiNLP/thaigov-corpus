รัฐบาลไทย-ข่าวทำเนียบรัฐบาล-“ยุติธรรม” เร่งช่วยเหลือผู้เสียหายจากเงินกู้นอกระบบในพื้นที่ประจวบคีรีขันธ์







                                วันพุธที่ 23 สิงหาคม 2560                              





    159  













   “ยุติธรรม” เร่งช่วยเหลือผู้เสียหายจากเงินกู้นอกระบบในพื้นที่ประจวบคีรีขันธ์
 

   ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม พร้อมด้วย พันตำรวจเอก ดุษฎี อารยวุฒิ รองปลัดกระทรวงยุติธรรม รับเรื่องจากลุ่มผู้เสียหายเงินกู้นอกระบบ 





เมื่อวันพุธที่ ๒๓ สิงหาคม ๒๕๖๐ เวลา ๑๐.๓๐ น. 
ณ บริเวณด้านหน้าศูนย์บริการร่วมกระทรวงยุติธรรม ชั้น ๒
อาคารราชบุรีดิเรกฤทธิ์ ศูนย์ราชการเฉลิมพระเกียรติฯ 
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม
พร้อมด้วย พันตำรวจเอก ดุษฎี อารยวุฒิ รองปลัดกระทรวงยุติธรรม
รับเรื่องจากลุ่มผู้เสียหายเงินกู้นอกระบบ
โดยมี พลตำรวจเอก วิระชัย ทรงเมตตา ที่ปรึกษาสัญญาบัตร ๑๐ สำนักงานตำรวจแห่งชาติ 
เป็นผู้นำผู้เสียหายเข้ามารับความช่วยเหลือในครั้งนี้
เพื่อขอรับความช่วยเหลือเยียวยาภายหลังต้องจ่ายดอกเบี้ยจากการกู้ยืมเงินนอกระบบ
แต่ไม่สามารถไถ่ถอนทรัพย์สินที่นำไปวางหลักประกันคืนได้

ปลัดกระทรวงยุติธรรม กล่าวว่า กระทรวงยุติธรรมจะมอบหมายให้ศูนย์ช่วยเหลือลูกหนี้
และประชาชนที่ไม่ได้รับความเป็นธรรม กรมสอบสวนคดีพิเศษ 
ดำเนินการพิจารณาข้อมูลและลงพื้นที่ตรวจสอบข้อเท็จจริงให้แก่ลูกหนี้
โดยจะดำเนินการดูแลและช่วยเหลือประชาชนเป็นรายกรณี
อีกทั้งจะมอบหมายให้กรมคุ้มครองสิทธิและเสรีภาพให้ความช่วยเหลือในเรื่องทนายความ
และจะบูรณาการร่วมกับส่วนราชการอื่นที่เกี่ยวข้องเพื่อร่วมมือกันแก้ปัญหาดังกล่าว
ตามนโยบายของรัฐบาลที่ได้มอบหมายให้จัดตั้งศูนย์อำนวยการติดตามและแก้ไขปัญหาการสอบสวนคดีสำคัญ 
เพื่อประสานงานและติดตามความคืบหน้า
การรับเรื่องร้องทุกข์และช่วยเหลือประชาชนที่ได้รับความเดือดร้อนอย่างเร่งด่วน



ที่มา : http://www.thaigov.go.th/news/contents/details/6140