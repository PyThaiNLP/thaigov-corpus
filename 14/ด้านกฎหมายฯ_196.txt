รัฐบาลไทย-ข่าวทำเนียบรัฐบาล-"ยุติธรรม"  พัฒนาประสิทธิภาพเลขานุการและผู้ช่วยเลขานุการคณะกรรมการกองทุนยุติธรรม







                                วันพฤหัสบดีที่ 31 สิงหาคม 2560                              





    190  













   "ยุติธรรม"  พัฒนาประสิทธิภาพเลขานุการและผู้ช่วยเลขานุการคณะกรรมการกองทุนยุติธรรม
 

   นายถาวร พรหมมีชัย เลขานุการรัฐมนตรีว่าการกระทรวงยุติธรรม เป็นประธานเปิดโครงการฝึกอบรมเลขานุการและผู้ช่วยเลขานุการ คณะอนุกรรมการกองทุนยุติธรรมประจำจังหวัด เรื่องกระบวนงานกองทุนยุติธรรม ตามพระราชบัญญัติกองทุนยุติธรรม พ.ศ. ๒๕๕๘ 





เมื่อวันพุธที่ ๓๐ สิงหาคม ๒๕๖๐ เวลา ๐๙.๐๐ น.
นายถาวร พรหมมีชัย เลขานุการรัฐมนตรีว่าการกระทรวงยุติธรรม
เป็นประธานเปิดโครงการฝึกอบรมเลขานุการและผู้ช่วยเลขานุการ
คณะอนุกรรมการกองทุนยุติธรรมประจำจังหวัด เรื่องกระบวนงานกองทุนยุติธรรม 
ตามพระราชบัญญัติกองทุนยุติธรรม พ.ศ. ๒๕๕๘
เพื่อให้ผู้เข้ารับการอบรมฯ มีความรู้ ความเข้าใจเกี่ยวกับภารกิจและหน้าที่ของกองทุนยุติธรรม 
รวมถึงสามารถปฏิบัติหน้าที่ของฝ่ายเลขานุการและผู้ช่วยเลขานุการฯ ตามพระราชบัญญัติดังกล่าว 
ไปในแนวทางเดียวกันอย่างมีประสิทธิภาพ
โดยมี ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม
นายธวัชชัย ไทยเขียว รองปลัดกระทรวงยุติธรรม
นางกรรณิการ์ แสงทอง รองปลัดกระทรวงยุติธรรม
พร้อมผู้แทนจากสำนักงานยุติธรรมจังหวัดทั่วประเทศ 
ผู้ทรงคุณวุฒิในคณะกรรมการและคณะอนุกรรมการกองทุนยุติธรรม 
ข้าราชการ และเจ้าหน้าที่ผู้ปฏิบัติงานกองทุนยุติธรรม รวม ๓๐๐ คน เข้าร่วมฯ 
ระหว่างวันที่ ๓๐ สิงหาคม ถึง ๑ กันยายน ๒๕๖๐
ณ โรงแรม รามาการ์เด้นส์ กรุงเทพฯ
 
ในการนี้ เลขานุการรัฐมนตรีว่าการกระทรวงยุติธรรม กล่าวว่า 
การฝึกอบรมครั้งนี้ มีความสำคัญเป็นอย่างมาก เนื่องจากกลไกดังกล่าว 
เป็นส่วนหนึ่งในกระบวนการยุติธรรม ที่จะทำให้ประชาชนสามารถเข้าถึงความยุติธรรม
โดยยึดประชาชนเป็นศูนย์กลาง ผ่านการมีส่วนร่วมของภาคประชาชนได้อย่างเท่าเทียม 
ทั้งนี้ การดำเนินงานดังกล่าว ไม่ควรใช้เพียงความเป็นมืออาชีพเท่านั้น 
แต่ควรใช้ความมีคุณธรรมร่วมด้วย และไม่ควรคาดหวังเพียงผลสำเร็จของเนื้องานเท่านั้น 
แต่ควรจะทำให้เกิดความพึงพอใจของประชาชน 
ซึ่งจะทำให้การดำเนินงานเป็นประโยชน์แก่ประชาชนอย่างแท้จริง



ที่มา : http://www.thaigov.go.th/news/contents/details/6334