รัฐบาลไทย-ข่าวทำเนียบรัฐบาล-กระทรวงยุติธรรมจัดประกวดภาพยนต์โฆษณาสั้น ส่งเสริมการเข้าถึงกระบวนการยุติธรรมให้แก่ประชาชน







                                วันอาทิตย์ที่ 3 กันยายน 2560                              





    216  













   กระทรวงยุติธรรมจัดประกวดภาพยนต์โฆษณาสั้น ส่งเสริมการเข้าถึงกระบวนการยุติธรรมให้แก่ประชาชน
 

   นายธวัชชัย ไทยเขียว รองปลัดกระทรวงยุติธรรม พร้อมด้วย นายบัณฑิต ทองดี นายกสมาคมผู้กำกับภาพยนต์ไทย ร่วมแถลงข่าวในโครงการจัดทำวีดิทัศน์กองทุนยุติธรรม (ภาพยนตร์โฆษณาสั้นกองทุนยุติธรรม) ภายใต้หัวข้อ “ยุติธรรม ยุติ(ระ)ทม  





เมื่อวันศุกร์ที่ ๑ กันยายน ๒๕๖๐ เวลา ๑๓.๓๐ น.
ณ ศูนย์การค้าเอสพลานาด ซีนีเพล็กซ์ งามวงวาน-แคราย
 
นายธวัชชัย ไทยเขียว รองปลัดกระทรวงยุติธรรม
พร้อมด้วย นายบัณฑิต ทองดี นายกสมาคมผู้กำกับภาพยนต์ไทย
ร่วมแถลงข่าวในโครงการจัดทำวีดิทัศน์กองทุนยุติธรรม (ภาพยนตร์โฆษณาสั้นกองทุนยุติธรรม)
ภายใต้หัวข้อ “ยุติธรรม ยุติ(ระ)ทม โดยสำนักงานกองทุนยุติธรรมจัดขึ้นเพื่อเผยแพร่ประชาสัมพันธ์
บทบาทภารกิจกองทุนยุติธรรม ให้เป็นที่รู้จักของประชาชน โดยการส่งเสริมการมีส่วนร่วมของเยาวชน
ให้มีโอกาสนำเสนอมุมมองของคนรุ่นใหม่โดยการสร้างสรรค์ผลงานเกี่ยวกับบทบาทภารกิจของกองทุนยุติธรรม
ผ่านสื่อวีดิทัศน์ในรูปแบบภาพยนตร์โฆษณาสั้น เพื่อสร้างการรับรู้แก่ประชาชน 
ให้สามารถเข้าถึงช่องทางการขอรับบริการ ของกองทุนยุติธรรมและกระบวนการยุติธรรม ได้อย่างมีประสิทธิภาพมากยิ่งขึ้น
 
โอกาสนี้ รองปลัดกระทรวงยุติธรรม กล่าวว่า ในกระบวนการยุติธรรม ในส่วนการอำนวยความยุติธรรม
เพื่อลดความเหลื่อมล้ำ คนด้อยโอกาส ไม่มีความรู้ที่จะสามารถเข้าถึงความยุติธรรมได้ ดังนั้น การผลิตหนังสั้น
ในครั้งนี้จะทำให้เกิดองค์ความรู้ที่จะทำให้ประชาชนสามารถเข้าใจงานของกองทุนยุติธรรม
และเข้าถึงการบริการด้านกระบวนการยุติธรรมได้อย่างทั่วถึงมากยิ่งขึ้น 



ที่มา : http://www.thaigov.go.th/news/contents/details/6373