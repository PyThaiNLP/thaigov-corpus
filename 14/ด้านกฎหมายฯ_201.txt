รัฐบาลไทย-ข่าวทำเนียบรัฐบาล- “ยุติธรรม” จัดสอนภาษามลายูปาตานีให้กับบุคลากรเพื่อใช้ในการให้บริการประชาชน







                                วันจันทร์ที่ 4 กันยายน 2560                              





    242  













    “ยุติธรรม” จัดสอนภาษามลายูปาตานีให้กับบุคลากรเพื่อใช้ในการให้บริการประชาชน
 

   นายวิทยา สุริยะวงค์ รองปลัดกระทรวงยุติธรรม เป็นประธานในพิธีเปิดโครงการพัฒนาศักยภาพบุคลากรในสังกัดกระทรวงยุติธรรม เพื่อยกระดับการปฏิบัติงาน 
(การอบรมภาษามลายูปาตานีเบื้องต้น) 





เมื่อวันจันทร์ที่ ๔ กันยายน ๒๕๖๐ เวลา ๐๙.๐๐ น.
นายวิทยา สุริยะวงค์ รองปลัดกระทรวงยุติธรรม
เป็นประธานในพิธีเปิดโครงการพัฒนาศักยภาพบุคลากรในสังกัดกระทรวงยุติธรรม เพื่อยกระดับการปฏิบัติงาน 
(การอบรมภาษามลายูปาตานีเบื้องต้น) ระหว่างวันที่ ๔ – ๖ กันยายน ๒๕๖๐
เพื่อพัฒนาทักษะด้านภาษาต่างประเทศ โดยเฉพาะภาษาอาเซียน ให้กับบุคลากรในสังกัดกระทรวงยุติธรรม
รวมถึงเพื่อช่วยให้การปฏิบัติหน้าที่ในกระบวนการยุติธรรมและการให้บริการประชาชน
ทั้งชาวไทยและชาวต่างประเทศได้อย่างมีประสิทธิภาพมากยิ่งขึ้น
โดยมี นายอัสนีย์ สังขเนตร ผู้อำนวยการกองการต่างประเทศ 
เจ้าหน้าที่ที่เกี่ยวข้อง และผู้เข้าร่วมอบรมจำนวน ๓๕ คน เข้าร่วมฯ
ณ วิทยาลัยกิจการยุติธรรม สำนักงานกิจการยุติธรรม อาคารรัฐประศาสนภักดี ศูนย์ราชการเฉลิมพระเกียรติฯ
โอกาสนี้ รองปลัดกระทรวงยุติธรรม กล่าวว่า ภารกิจที่สำคัญของกระทรวงยุติธรรม คือการอำนวยความยุติธรรม 
เพื่อให้ประชาชนเข้าถึงความยุติธรรมอย่างเท่าเทียม ซึ่งผู้รับบริการมีทั้งชาวไทยและชาวต่างประเทศ 
การติดต่อสื่อสารจึงมีความสำคัญเป็นอย่างยิ่งที่จะทำให้เกิดความเข้าใจซึ่งกันและกัน 
ตลอดจนเสริมสร้างภาพลักษณ์และทัศนคติที่ดีต่อกันทั้งในระดับประเทศและระดับนานาชาติ
ดังนั้น กระทรวงยุติธรรมจึงได้ให้ความสำคัญกับการพัฒนาศักยภาพของบุคลากร 
ให้มีความรู้ ความสามารถในการใช้ภาษาต่างประเทศหรือภาษาท้องถิ่น 
เพื่อใช้ในการติดต่อสื่อสารสำหรับการปฏิบัติราชการให้มีประสิทธิภาพมากยิ่งขึ้น



ที่มา : http://www.thaigov.go.th/news/contents/details/6409