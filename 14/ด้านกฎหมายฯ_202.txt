รัฐบาลไทย-ข่าวทำเนียบรัฐบาล-ยธ. ติดตามการดำเนินงานของส่วนราชการในพื้นที่ จ.ระนอง 







                                วันอังคารที่ 5 กันยายน 2560                              





    234  













   ยธ. ติดตามการดำเนินงานของส่วนราชการในพื้นที่ จ.ระนอง 
 

   นายธวัชชัย ไทยเขียว รองปลัดกระทรวงยุติธรรม เป็นประธานการประชุมร่วมกับหัวหน้าหน่วยงานในสังกัดกระทรวงยุติธรรมในพื้นที่จังหวัดระนองภายใต้โครงการตรวจเยี่ยมและติดตามการปฏิบัติงานของสำนักงานยุติธรรมจังหวัดและศูนย์ยุติธรรมชุมชน ประจำปีงบประมาณ พ.ศ. ๒๕๖
 





              เมื่อวันจันทร์ที่ ๔ กันยายน ๒๕๖๐ เวลา ๑๕.๐๐ น. ณ โรงแรม Tinidee ตำบลเขานิเวศน์ อำเภอเมือง จังหวัดระนอง นายธวัชชัย ไทยเขียว รองปลัดกระทรวงยุติธรรม เป็นประธานการประชุมร่วมกับหัวหน้าหน่วยงานในสังกัดกระทรวงยุติธรรมในพื้นที่จังหวัดระนอง ภายใต้โครงการตรวจเยี่ยมและติดตามการปฏิบัติงานของสำนักงานยุติธรรมจังหวัดและศูนย์ยุติธรรมชุมชน ประจำปีงบประมาณ พ.ศ. ๒๕๖๐ เพื่อรับฟังผลการดำเนินงานของหน่วยงานในพื้นที่ เพื่อนำไปสู่การพัฒนาการให้บริการของกระทรวงยุติธรรม ให้ตรงกับความต้องการของประชาชน และมีประสิทธิภาพมากยิ่งขึ้น พร้อมทั้งรับฟังปัญหา อุปสรรคของส่วนราชการในพื้นที่ เพื่อร่วมกันแก้ไขปัญหา และนำข้อเสนอแนะไปปรับปรุงการทำงานในพื้นที่ต่อไป 
        ในการนี้ รองปลัดกระทรวงยุติธรรม ได้เสนอแนะให้มีการบูรณาการด้านงบประมาณ บุคลากร และการใช้ทรัพยากรร่วมกันของส่วนราชการในพื้นที่ เพื่อให้การปฏิบัติงานเป็นไปอย่างมีประสิทธิภาพ พร้อมทั้งมีการเชื่อมโยงข้อมูลเพื่อสนับสนุนการทำงานร่วมกัน อาทิ การเชื่อมโยงข้อมูลของกรมคุมประพฤติ กรมพินิจและคุ้มครองเด็กและเยาวชน และกรมราชทัณฑ์ ผ่านศูนย์แลกเปลี่ยนข้อมูลกระบวนการยุติธรรม : Data Exchange Center (DXC)  ทั้งนี้ นางสาวทรงศิริ มุสิกะ ยุติธรรมจังหวัดระนอง ได้รายงานสรุปเกี่ยวกับการดำเนินงานของสำนักงานยุติธรรมจังหวัด ในด้านการให้บริการประชาชน ในปีงบประมาณ ๒๕๖๐ ซึ่งจากสถิติพบว่า ประชาชนในจังหวัดระนอง ส่วนใหญ่มาติดต่อขอใช้บริการสำนักงานยุติธรรมจังหวัดมากที่สุด คือ การขอรับบริการปรึกษาปัญหากฎหมาย รองลงมา คือ การขอรับการเยียวยา และการขอรับบริการจากกองทุนยุติธรรม 
            โอกาสนี้ รองปลัดกระทรวงยุติธรรม กล่าวว่า สถานการณ์ในพื้นที่จังหวัดระนอง ยังไม่พบปัญหาการไม่ได้รับความเป็นธรรม ที่มีความรุนแรง ส่วนใหญ่เป็นปัญหาการขายฝาก ซึ่งนำไปสู่การฟ้องขับไล่ให้ชาวบ้านออกจากที่ดิน ดังนั้น จึงได้มอบหมายให้กรมสอบสวนคดีพิเศษ ดำเนินการตรวจสอบข้อเท็จจริง เพื่อให้ความช่วยเหลือชาวบ้านที่ได้รับความเดือดร้อนในเรื่องดังกล่าวต่อไป



ที่มา : http://www.thaigov.go.th/news/contents/details/6422