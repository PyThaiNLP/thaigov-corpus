รัฐบาลไทย-ข่าวทำเนียบรัฐบาล-"ปลัดยุติธรรม" เสวนา "สอบสวนคดีอาญา : ใครได้ใครเสีย"







                                วันพฤหัสบดีที่ 7 กันยายน 2560                              





    305  













   "ปลัดยุติธรรม" เสวนา "สอบสวนคดีอาญา : ใครได้ใครเสีย"
 

   ศาสตราจารย์พิเศษวิศิษฏ์ วิศิษฎ์สรอรรถ ปลัดกระทรวงยุติธรรม ร่วมเป็นวิทยากรงานเสวนาวิชาการ เรื่อง สอบสวนคดีอาญา : ใครได้ใครเสีย  






เมื่อวันอังคารที่ ๕ กันยายน ๒๕๖๐ เวลา ๑๓.๓๐ น.
ศาสตราจารย์พิเศษวิศิษฏ์ วิศิษฎ์สรอรรถ ปลัดกระทรวงยุติธรรม
ร่วมเป็นวิทยากรงานเสวนาวิชาการ เรื่อง สอบสวนคดีอาญา : ใครได้ใครเสีย 
ให้แก่ นักศึกษา บุคลากร คณะนิติศาสตร์ปรีดีพนมยงค์ มหาวิทยาลัยธุรกิจบัณฑิต 
และบุคคลภายนอกที่สนใจ
เพื่อให้ผู้เข้าร่วมฯ มีความรู้ความเข้าใจถึงปัญหาด้านกระบวนการยุติธรรม 
โดยเฉพาะด้านการสอบสวนและร่วมกันแสวงหาทางออกในการแก้ไขปัญหาต่อไป
ณ ห้องประชุม ดร.ไสว สุทธิพิทักษ์ ชั้น ๗ 
อาคารศูนย์เรียนรู้และห้องสมุด มหาวิทยาลัยธุรกิจบัณฑิตย์
ในการนี้ ปลัดกระทรวงยุติธรรม ได้กล่าวไว้ตอนหนึ่งว่า 
เป้าหมายการเกิดขึ้นของกระบวนการยุติธรรม คือ ความสงบสุขในสังคม 
และผลลัพธ์ที่มีมาตรฐาน ซึ่งหากผลลัพธ์ไม่ตรงกับความพึงพอใจของประชาชน
ก็จะนำไปสู่การปฏิรูปกระบวนการยุติธรรม เพื่อตอบสนองความต้องการของประชาชน 
และสร้างความเป็นธรรมให้เกิดขึ้นในสังคม 
โดยการปฏิรูปการสอบสวน ถือเป็นการปฏิรูปต้นทุนในการแสวงหาข้อเท็จจริง 
เพื่อมอบความเป็นธรรมให้สังคม 
ทั้งนี้ โดยมองว่า การพัฒนาทักษะ สร้างความรู้ ความเชี่ยวชาญ ในการสอบสวน 
แสวงหาข้อเท็จจริง และรวบรวมพยานหลักฐาน สามารถทำได้ 
แต่สิ่งที่ยากคือ การใช้ดุลยพินิจของเจ้าหน้าที่ในการส่งฟ้องคดี 
ดังนั้น จึงเห็นด้วยที่จะให้พนักงานสอบสวนของตำรวจ ทำหน้าที่เหมือนเดิม 
แต่จะต้องจัดระบบให้มีความสมดุล และมีองค์กรในการตรวจสอบ/ถ่วงดุลอำนาจ 
ซึ่งอยากเห็นตำรวจและอัยการ ทำงานร่วมกัน



ที่มา : http://www.thaigov.go.th/news/contents/details/6483