รัฐบาลไทย-ข่าวทำเนียบรัฐบาล- รมว.ยธ. เน้นให้ผู้ผ่านการอบรมนำความรู้และทักษะไปใช้ในการปฏิบัติหน้าที่ด้านการสืบสวนปราบปรามยาเสพติด







                                วันพฤหัสบดีที่ 7 กันยายน 2560                              





    186  













    รมว.ยธ. เน้นให้ผู้ผ่านการอบรมนำความรู้และทักษะไปใช้ในการปฏิบัติหน้าที่ด้านการสืบสวนปราบปรามยาเสพติด
 

   นายสุวพันธุ์ ตันยุวรรธนะ รัฐมนตรีว่าการกระทรวงยุติธรรม ในฐานะผู้อำนวยการศูนย์อำนวยการป้องกันและปราบปรามยาเสพติดแห่งชาติ เป็นประธานในพิธีมอบวุฒิบัตรและปิดการฝึกอบรม หลักสูตร “การฝึกร่วมทางยุทธวิธีการเผชิญเหตุสำหรับเจ้าหน้าที่สืบสวนปราบปรามยาเสพติด” 





เมื่อวันพุธที่ ๖ กันยายน ๒๕๖๐ เวลา ๑๑.๐๐ น.
ณ ลานศรียานนท์ โรงเรียนนายร้อยตำรวจ อำเภอสามพราน จังหวัดนครปฐม
นายสุวพันธุ์ ตันยุวรรธนะ รัฐมนตรีว่าการกระทรวงยุติธรรม
ในฐานะผู้อำนวยการศูนย์อำนวยการป้องกันและปราบปรามยาเสพติดแห่งชาติ
เป็นประธานในพิธีมอบวุฒิบัตรและปิดการฝึกอบรม
หลักสูตร “การฝึกร่วมทางยุทธวิธีการเผชิญเหตุสำหรับเจ้าหน้าที่สืบสวนปราบปรามยาเสพติด”
ซึ่งเป็นหนึ่งในหกหลักสูตรการฝึกร่วมทางยุทธวิธี (T-SAFE) ประจำปี ๒๕๖๐
กำหนดจัดการฝึกอบรมระหว่างวันที่ ๒๘ สิงหาคม – ๖ กันยายน ๒๕๖๐
เพื่อเสริมสร้างความรู้และทักษะความปลอดภัยในการรอดพ้นจากอันตรายในการปฏิบัติงาน
โดยมีผู้สำเร็จการฝึกอบรมจำนวนทั้งสิ้น ๕๐ นาย
โอกาสนี้ รัฐมนตรีว่าการกระทรวงยุติธรรม ได้กล่าวเน้นย้ำแก่ผู้ผ่านการฝึกอบรมว่า
งานปราบปรามยาเสพติดมีความสำคัญและมีความเสี่ยงสูง จึงขอให้นำความรู้และประสบการณ์ที่ได้รับ
ไปประยุกต์ใช้ ตลอดจนนำไปถ่ายทอดให้กับเจ้าหน้าที่ของหน่วยงานในสังกัดให้มีความพร้อมในการปฏิบัติหน้าที่
ได้อย่างมีประสิทธิภาพ รวมทั้งเกิดความปลอดภัยทั้งต่อตนเองและประชาชน 
นอกจากนี้ ขอให้มีการจัดฝึกร่วมทางยุทธวิธีอย่างต่อเนื่องเป็นประจำทุกปี 
โดยอาศัยความร่วมมือระหว่างหน่วยงานภายในประเทศและพัฒนาขยายความร่วมมือการฝึกร่วมระหว่างประเทศในโอกาสต่อไป



ที่มา : http://www.thaigov.go.th/news/contents/details/6484