รัฐบาลไทย-ข่าวทำเนียบรัฐบาล-“ยธ” ร่วมขับเคลื่อนโครงการออสเตรเลีย-เอเชีย เพื่อต่อต้านการค้ามนุษย์







                                วันศุกร์ที่ 15 กันยายน 2560                              





    168  













   “ยธ” ร่วมขับเคลื่อนโครงการออสเตรเลีย-เอเชีย เพื่อต่อต้านการค้ามนุษย์
 

   นายวิทยา สุริยะวงค์ รองปลัดกระทรวงยุติธรรม เป็นประธานการประชุมคณะกรรมการขับเคลื่อนโครงการออสเตรเลีย-เอเชีย เพื่อต่อต้านการค้ามนุษย์ ครั้งที่ ๑/๒๕๖๐ 





ในวันศุกร์ที่ ๑๕ กันยายน ๒๕๖๐ เวลา ๐๙.๐๐ น.
ณ โรงแรมเซ็นทรา ศูนย์ราชการและคอนเวนชันเซ็นเตอร์ ถนนแจ้งวัฒนะ กรุงเทพฯ
นายวิทยา สุริยะวงค์ รองปลัดกระทรวงยุติธรรม
เป็นประธานการประชุมคณะกรรมการขับเคลื่อนโครงการออสเตรเลีย-เอเชีย เพื่อต่อต้านการค้ามนุษย์ ครั้งที่ ๑/๒๕๖๐
AAPTIP National Program Steering Committee (NPSC) Meeting
เพื่อสรุปผลการดำเนินงานและกิจกรรมของโครงการออสเตรเลีย-เอเชีย เพื่อการค้ามนุษย์ ระดับภูมิภาค
(Australia – Asia Program to Combat Trafficking in Persons – AAPTIP)
และรับฟังแผนการดำเนินการของรัฐบาลออสเตรเลียในการต่อต้านการค้ามนุษย์ภายหลังสิ้นสุดโครงการฯ
นอกจากนี้ ได้มีการรายงานผลสำเร็จและผลงานสำคัญตามโครงการที่ผ่านมา รวมถึงโครงการที่จะดำเนินการในอนาคต 
จากผู้แทนหน่วยงานต่างๆ ที่เกี่ยวข้อง โดยแบ่งออกเป็น ๓ ผลลัพธ์ ประกอบด้วย
ผลลัพธ์ที่ ๑ ด้านการสืบสวนสอบสวน โดยการสนับสนุนหน่วยงานบังคับใช้กฎหมาย
ด้านการสืบสวนสอบสวนคดีการค้ามนุษย์มากยิ่งขึ้น
ผลลัพธ์ที่ ๒ ด้านการดำเนินคดี โดยการส่งเสริมศักยภาพพนักงานอัยการด้านการดำเนินคดีค้ามนุษย์มากขึ้น
และ ผลลัพธ์ที่ ๓ ด้านการพิจารณาคดี โดยการสนับสนุนผู้พิพากษาและเจ้าพนักงานศาลยุติธรรม
ด้านการพิพากษาคดีค้ามนุษย์ให้เป็นไปอย่างมีประสิทธิภาพมากยิ่งขึ้น
โดยมี Ms.Jane Duke เอกอัครราชทูตออสเตรเลียประจำอาเซียน 
Mr.Bruce Kelly ผู้อำนวยการโครงการ AAPTIP 
ผู้แทนจากกรมสอบสวนคดีพิเศษ  สำนักงานตำรวจแห่งชาติ  สำนักงานต่อต้านการค้ามนุษย์ 
สำนักงานอัยการสูงสุด  สำนักงานศาลยุติธรรม และเจ้าหน้าที่ที่เกี่ยวข้อง เข้าร่วมฯ



ที่มา : http://www.thaigov.go.th/news/contents/details/6717