รัฐบาลไทย-ข่าวทำเนียบรัฐบาล-กระทรวงยุติธรรม โดยบังคับคดี เผยผลสำรวจ ประชาชนเชื่อมั่นในการทำงานกรมบังคับคดี ส่งผลดีต่อระบบเศรษฐกิจของประเทศ







                                วันพฤหัสบดีที่ 21 กันยายน 2560                              





    243  













   กระทรวงยุติธรรม โดยบังคับคดี เผยผลสำรวจ ประชาชนเชื่อมั่นในการทำงานกรมบังคับคดี ส่งผลดีต่อระบบเศรษฐกิจของประเทศ
 

   นางสาวรื่นวดี สุวรรณมงคล อธิบดีกรมบังคับคดี ร่วมกับดร.นพดล กรรณิกา ผู้อำนวยการสำนักวิจัยซูเปอร์โพล แถลงผลการสำรวจความเชื่อมั่นของประชาชนผู้รับบริการที่มีต่อกระบวนการบังคับคดี 





เมื่อวันที่ ๒๐ กันยายน ๒๕๖๐ เวลา ๑๓.๓๐ น.
ณ ห้องประชุม ๒๐๕ ชั้น ๒ โรงแรม เซ็นทรา ศูนย์ราชการและคอนเวนชั่นเซ็นเตอร์ แจ้งวัฒนะ
นางสาวรื่นวดี สุวรรณมงคล อธิบดีกรมบังคับคดี 
ร่วมกับดร.นพดล กรรณิกา ผู้อำนวยการสำนักวิจัยซูเปอร์โพล 
แถลงผลการสำรวจความเชื่อมั่นของประชาชนผู้รับบริการที่มีต่อกระบวนการบังคับคดี
อธิบดีกรมบังคับคดี กล่าวว่า กรมบังคับคดี ได้จัดทำโครงการสำรวจความเชื่อมั่น
ของประชาชนผู้รับบริการที่มีต่อกระบวนการบังคับคดี ประจำปีงบประมาณ ๒๕๖๐ 
โดยมอบหมายให้สำนักวิจัยซูเปอร์โพล เป็นผู้ดำเนินการตามโครงการดังกล่าว 
เพื่อสำรวจการรับรู้ และความเข้าใจ ตลอดจนความเชื่อมั่นของประชาชนผู้รับบริการ 
ผู้มีส่วนได้ส่วนเสีย หน่วยงานภาคราชการ ภาคเอกชน และภาคธุรกิจ 
ที่เกี่ยวข้องกับการบังคับคดี 
เพื่อจะได้เป็นแนวทางในการปรับปรุงและพัฒนางาน 
รวมทั้งการขับเคลื่อนยุทธศาสตร์ของกรมบังคับคดี ต่อไป
ด้านผู้อำนวยการสำนักวิจัยซูเปอร์โพล กล่าวว่า ได้สำรวจความเชื่อมั่นของประชาชน 
จากกลุ่มเป้าหมาย จำนวน ๑,๐๘๐ ราย ทั่วประเทศ โดยมีผลการสำรวจ ดังนี้
๑) การทำงานของกรมบังคับคดีมีส่วนช่วยในด้านการค้า การลงทุน 
และส่งผลดีต่อระบบเศรษฐกิจ คิดเป็นร้อยละ ๙๘.๔
๒) การทำงานของเจ้าหน้าที่กรมบังคับคดีในภาพรวมมีแนวโน้มดีขึ้น 
เมื่อเทียบกับการทำงานของเจ้าหน้าที่ในอดีต คิดเป็นร้อยละ ๘๖.๓
และ ๓) กระบวนการขายทอดตลาดของกรมบังคับคดี มีความโปร่งใส 
เป็นธรรม ไม่เอื้อประโยชน์ให้กับคู่ความฝ่ายใดฝ่ายหนึ่ง คิดเป็นร้อยละ ๘๙.๙
นอกจากนี้ พบว่าผู้รับบริการมีความเชื่อมั่นต่อกระบวนการบังคับคดีแพ่ง ร้อยละ ๘๕.๘ 
กระบวนการบังคับคดีล้มละลาย ร้อยละ ๙๑.๓ กระบวนการฟื้นฟูกิจการของลูกหนี้ ร้อยละ ๘๘.๐ 
กระบวนการไกล่เกลี่ยข้อพิพาท ร้อยละ ๘๒.๑ 
และกระบวนการติดตามและเฉลี่ยทรัพย์ในคดีล้มละลายร้อยละ ๙๐.๒ 
ทั้งนี้ ร้อยละของความเชื่อมั่นในกระบวนการบังคับคดี
ที่สามารถตอบสนองความต้องการของประชาชน หรือผู้รับบริการในภาพรวม คิดเป็นร้อยละ ๘๖.๙๕



ที่มา : http://www.thaigov.go.th/news/contents/details/6835