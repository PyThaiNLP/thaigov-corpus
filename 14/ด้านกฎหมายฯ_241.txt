รัฐบาลไทย-ข่าวทำเนียบรัฐบาล-รมว.ยธ. ให้สัมภาษณ์กับนิตยสาร IS AM ARE ครอบครัวพอเพียง ในประเด็น การนำหลักปรัชญาเศรษฐกิจพอเพียงบริหารองค์กรและการบริหารงาน 







                                วันอังคารที่ 26 กันยายน 2560                              





    259  













   รมว.ยธ. ให้สัมภาษณ์กับนิตยสาร IS AM ARE ครอบครัวพอเพียง ในประเด็น การนำหลักปรัชญาเศรษฐกิจพอเพียงบริหารองค์กรและการบริหารงาน 
 

   นายสุวพันธุ์ ตันยุวรรธนะ รัฐมนตรีว่าการกระทรวงยุติธรรม
ให้สัมภาษณ์นิตยสาร IS AM ARE ครอบครัวพอเพียง 





เมื่อวันจันทร์ที่ ๒๕ กันยายน ๒๕๖๐ เวลา ๑๔.๐๐ น.
นายสุวพันธุ์ ตันยุวรรธนะ รัฐมนตรีว่าการกระทรวงยุติธรรม
ให้สัมภาษณ์นิตยสาร IS AM ARE ครอบครัวพอเพียง
ในประเด็น การนำหลักปรัชญาเศรษฐกิจพอเพียงมาประยุกต์ใช้ในการบริหารองค์กรและการบริหารงาน  
ใจความสำคัญตอนหนึ่งว่า
 แนวทางที่ตนยึดถือปฏิบัติทั้งในชีวิตส่วนตัวและการทำงาน คือ การมีคุณธรรม
สำหรับการพัฒนาคนของกระทรวงยุติธรรมนั้น ตั้งแต่ระดับผู้บริหารจนถึงระดับเจ้าหน้าที่
ขอให้ยึดถือแนวทางการปฏิบัติบนพื้นฐานระบบคุณธรรม จริยธรรม มีความซื่อสัตย์สุจริต ปราศจากระบบอุปถัมภ์ เพราะกระทรวงยุติธรรมเป็นหน่วยงานหลักในการอำนวยความยุติธรรมให้กับประชาชน
นอกจากนี้ ขอให้เตรียมความพร้อมเพื่อรองรับความเปลี่ยนแปลงด้านต่าง ๆ ในอนาคต
โดยการสร้างระบบภูมิคุ้มกันที่ดี ซึ่งมีพื้นฐานมาจากความสามารถในการพึ่งตนเองและความมีวินัยในตนเอง
 
ทั้งนี้ กระทรวงยุติธรรม ได้นำหลักปรัชญาเศรษฐกิจพอเพียงมาประยุกต์ใช้ในการดำเนินงานด้านต่าง ๆ ดังนี้
๑.การลดความเหลื่อมล้ำในสังคม ซึ่งที่ผ่านมากระทรวงยุติธรรมได้ลงพื้นที่รับฟังปัญหาความเดือดร้อนของประชาชนในแต่ละภูมิภาค ผ่าน “โครงการยุติธรรมสู่หมู่บ้าน นำบริการรัฐสู่ประชาชน” เพื่อปรับปรุง แก้ไข
แนวทางการให้ความช่วยเหลือให้ตรงกับความต้องการของประชาชนและมีประสิทธิภาพมากยิ่งขึ้น
ซึ่งจากการลงพื้นที่ พบว่า ประชาชนยังขาดความรู้ ความเข้าใจด้านกฎหมายและกระบวนการยุติธรรม
ถูกเอารัดเอาเปรียบไม่ได้รับความเป็นธรรม กระทรวงยุติธรรม จึงได้ปรับแนวทางการทำงานร่วมกับเครือข่ายภาคประชาชน อาทิ เครือข่ายยุติธรรมชุมชน เครือข่ายกองทุนหมู่บ้าน ฯลฯ
 โดยเน้นการสร้างการรับรู้ด้านกฎหมายและสิทธิของประชาชน
๒. การสร้างความเข้มแข็งให้กับศูนย์ยุติธรรมชุมชนทั่วประเทศ ซึ่งเป็นกลไกภาคประชาชนในพื้นที่
ในการอำนวยความยุติธรรมให้กับประชาชนได้อย่างสะดวก รวดเร็ว และประหยัด
๓.การคืนคนดีสู่สังคม เปลี่ยนภาระให้เป็นพลัง  โดยเตรียมความพร้อมด้านการประกอบอาชีพให้ผู้กระทำผิด อาทิ การดำเนินงานตามโครงการกำลังใจในพระดำริ พระเจ้าหลานเธอ
พระองค์เจ้าพัชรกิติยาภา โดยฝึกอาชีพด้านเกษตรกรรมให้แก่ผู้ต้องขังที่ใกล้จะพ้นโทษ
ตามแนวทางปรัชญาเศรษฐกิจพอเพียง



ที่มา : http://www.thaigov.go.th/news/contents/details/6978