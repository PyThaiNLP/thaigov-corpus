รัฐบาลไทย-ข่าวทำเนียบรัฐบาล- “ยุติธรรม” ประชุมผู้บริหาร เตรียมลงพื้นที่  โครงการยุติธรรมสู่หมู่บ้าน นำบริการรัฐสู่ประชาชน ปีที่ ๒







                                วันพุธที่ 27 กันยายน 2560                              





    276  













    “ยุติธรรม” ประชุมผู้บริหาร เตรียมลงพื้นที่  โครงการยุติธรรมสู่หมู่บ้าน นำบริการรัฐสู่ประชาชน ปีที่ ๒
 

   นายสุวพันธุ์ ตันยุวรรธนะ รัฐมนตรีว่ากระทรวงยุติธรรม เป็นประธานการประชุมผู้บริหารกระทรวงยุติธรรม ด้วยระบบการประชุมทางไกลผ่านจอภาพ (Video Conference System) กับหน่วยงานในภูมิภาค ครั้งที่ ๗/๒๕๖๐ 





เมื่อวันพุธที่ ๒๗ กันยายน ๒๕๖๐ เวลา ๐๙.๐๐ น.
ณ ห้องประชุมกระทรวงยุติธรรม ๑ ชั้น ๙
อาคารราชบุรีดิเรกฤทธิ์ ศูนย์ราชการเฉลิมพระเกียรติฯ
นายสุวพันธุ์ ตันยุวรรธนะ รัฐมนตรีว่ากระทรวงยุติธรรม
เป็นประธานการประชุมผู้บริหารกระทรวงยุติธรรม ด้วยระบบการประชุมทางไกลผ่านจอภาพ 
(Video Conference System) กับหน่วยงานในภูมิภาค ครั้งที่ ๗/๒๕๖๐
เพื่อพิจารณาแผนการลงพื้นที่ของรัฐมนตรีว่าการกระทรวงยุติธรรม และผู้บริหารกระทรวงยุติธรรม 
ภายใต้โครงการยุติธรรมสู่หมู่บ้าน นำบริการรัฐสู่ประขาชน ประจำปีงบประมาณ ๒๕๖๑
รวมทั้ง หารือข้อราชการกับหน่วยงานในส่วนภูมิภาค

ในการนี้ รัฐมนตรีว่าการกระทรวงยุติธรรม กล่าวว่า การลงพื้นที่พบปะพูดคุย 
และให้คำแนะนำแก่ประชาชน ภายใต้โครงการยุติธรรมสู่หมู่บ้าน นำบริการรัฐสู่ประชาชน 
เป็นการขับเคลื่อนการดำเนินงานของกระทรวงยุติธรรม ในการอำนวยความยุติธรรม
ให้แก่ประชาชนในระดับพื้นที่ให้มีประสิทธิภาพมากขึ้น 
ซึ่งโครงการดังกล่าวได้ถูกบรรจุอยู่ในรายงานการบริหารจัดการในระดับพื้นที่ของคณะรัฐมนตรีแล้ว 
เนื่องจากเป็นโครงการที่มีความสำคัญ ยึดถือความต้องการของประชาชนในพื้นที่เป็นหลัก 
จนสามารถทำให้งานบริการของกระทรวงยุติธรรมลงไปสู่ประชาชนในพื้นที่ต่างๆ ได้อย่างเป็นรูปธรรม
สำหรับแผนการลงพื้นที่ของผู้บริหารกระทรวงยุติธรรม ในปีงบประมาณ พ.ศ. ๒๕๖๑ นั้น 
ให้มีการบูรณาการนำวาระงานการตรวจราชการของผู้ตรวจราชการกระทรวงยุติธรรม
มารวมเข้าด้วยกัน เพื่อให้การลงพื้นที่เกิดมรรคผล
ทั้งในด้านการขับเคลื่อนงาน และการตรวจติดตามงานด้านต่างๆ
 และได้มอบหมายให้สำนักนโยบายและยุทธศาสตร์ ประสานงานกับสำนักเลขาธิการคณะรัฐมนตรี 
ในการกำหนดแผนการลงพื้นที่ให้มีความสอดคล้องกับการลงพื้นที่ของคณะรัฐมนตรี 
ในการจัดการประชุม ครม. สัญจร
เพื่อจะได้ขยายความร่วมมือในการพัฒนา และแก้ไขปัญหาต่างๆ ในพื้นที่ ร่วมกับกระทรวงอื่นๆ ต่อไป
ทั้งนี้ การลงพื้นที่นอกจากจะรับทราบปัญหา และรับเรื่องร้องเรียนของประชาชนแล้ว
ขอให้หน่วยงานที่เกี่ยวข้องติดตามผลการให้ความช่วยเหลือประชาชนในพื้นที่ต่างๆ
ว่าหน่วยงานของกระทรวงยุติธรรมในพื้นที่สามารถแก้ไขปัญหาความเดือดร้อนของประชาชนได้หรือไม่
เพื่อให้การช่วยเหลือดังกล่าวเกิดผลประโยชน์ต่อประชาชนอย่างแท้จริง



ที่มา : http://www.thaigov.go.th/news/contents/details/7012