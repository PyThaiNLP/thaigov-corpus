รัฐบาลไทย-ข่าวทำเนียบรัฐบาล-"ยุติธรรม" จัดประชุมหัวหน้าส่วนราชการพื้นที่ภาคเหนือ มอบนโยบายการอำนวยความยุติธรรมระดับพื้นที่







                                วันพฤหัสบดีที่ 30 มีนาคม 2560                              





    159  













   "ยุติธรรม" จัดประชุมหัวหน้าส่วนราชการพื้นที่ภาคเหนือ มอบนโยบายการอำนวยความยุติธรรมระดับพื้นที่
 

   นายชาญเชาวน์ ไชยานุกิจ ปลัดกระทรวงยุติธรรม เป็นประธานการประชุมหัวหน้าส่วนราชการในสังกัดกระทรวงยุติธรรมในพื้นที่ภาคเหนือ ภายใต้โครงการยุติธรรมสู่หมู่บ้าน นำบริการรัฐสู่ประชาชน ครั้งที่ ๒ ประจำปีงบประมาณ ๒๕๖๐  





เมื่อวันพฤหัสบดีที่ ๓๐ มีนาคม ๒๕๖๐ เวลา ๑๓.๑๕ น. 
นายชาญเชาวน์ ไชยานุกิจ ปลัดกระทรวงยุติธรรม 
เป็นประธานการประชุมหัวหน้าส่วนราชการในสังกัดกระทรวงยุติธรรมในพื้นที่ภาคเหนือ 
ภายใต้โครงการยุติธรรมสู่หมู่บ้าน นำบริการรัฐสู่ประชาชน ครั้งที่ ๒ 
ประจำปีงบประมาณ ๒๕๖๐ 
เพื่อมอบนโยบายในการปฏิบัติราชการเกี่ยวกับการอำนวยความยุติธรรมในระดับพื้นที่
ให้กับหัวหน้าส่วนราชการและเจ้าหน้าที่ผู้ปฏิบัติงานในระดับพื้นที่
โดยมีผู้บริหารกระทรวงยุติธรรม หัวหน้าส่วนราชการและเจ้าหน้าที่ที่เกี่ยวข้อง
ของหน่วยงานในสังกัดกระทรวงยุติธรรม ๖ จังหวัดพื้นที่ภาคเหนือ 
ได้แก่ จังหวัดน่าน จังหวัดแพร่ จังหวัดอุตรดิตถ์ จังหวัดพิษณุโลก 
จังหวัดสุโขทัย และจังหวัดพะเยา เข้าร่วมฯ
ณ ห้องประชุมตรึงใจบอลรูม โรงแรมน่านตรึงใจ บูทีค 
ตำบลผาสิงห์ อำเภอเมือง จังหวัดน่าน

ทั้งนี้ ปลัดกระทรวงยุติธรรม ได้เน้นย้ำถึงแนวทางการดำเนินงานในระดับพื้นที่ ดังนี้
๑) เจ้าหน้าที่ในส่วนภูมิภาค จะต้องรับทราบถึงแนวทางการดำเนินงานในภาพรวม
ของกระทรวงยุติธรรม เพื่อให้การทำงานเป็นไปในทิศทางเดียวกัน 
อันจะก่อให้เกิดประสิทธิภาพในการดำเนินงาน
๒) เจ้าหน้าที่ในส่วนภูมิภาค จะต้องรับทราบทิศทางของกระบวนการยุติธรรมไทย
๓) เจ้าหน้าที่ในส่วนภูมิภาคจะต้องเป็นผู้ที่รับทราบความต้องการของประชาชน
เกี่ยวกับการอำนวยความยุติธรรมในพื้นที่ให้มากที่สุด
๔) จะต้องสร้างกลไกในการเชื่อมโยงการทำงาน ระหว่างส่วนกลางกับส่วนภูมิภาค 
เพื่อทำให้งานบริการสามารถเข้าถึงประชาชนในระดับพื้นที่
๕) จะต้องดำเนินงานเชิงรุกแบบเครือข่าย เนื่องจากความเดือดร้อนของประชาชน 
ไม่สามารถแก้ไขได้ด้วยหน่วยงานเดียว
และ ๖) การทำงานจะต้องลงพื้นที่/ชุมชน เนื่องจากสามารถสร้างการมีส่วนร่วม
และความรับผิดชอบร่วมกันให้เกิดขึ้นในการดำเนินงานระดับพื้นที่ได้อย่างมีประสิทธิภาพ



ที่มา : http://www.thaigov.go.th/news/contents/details/2782