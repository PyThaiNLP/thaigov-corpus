รัฐบาลไทย-ข่าวทำเนียบรัฐบาล-“ยุติธรรม” เปิดเวทีระดมความคิดเห็นเพื่อสร้างการรับรู้ด้านกฎหมายและงานยุติธรรม สู่สาธารณชนผ่านทางช่องออกอากาศของมูลนิธิการศึกษาทางไกลผ่านดาวเทียมฯ







                                วันศุกร์ที่ 3 พฤศจิกายน 2560                              





    228  













   “ยุติธรรม” เปิดเวทีระดมความคิดเห็นเพื่อสร้างการรับรู้ด้านกฎหมายและงานยุติธรรม สู่สาธารณชนผ่านทางช่องออกอากาศของมูลนิธิการศึกษาทางไกลผ่านดาวเทียมฯ
 

   “ยุติธรรม” เปิดเวทีระดมความคิดเห็นเพื่อสร้างการรับรู้ด้านกฎหมายและงานยุติธรรม สู่สาธารณชนผ่านทางช่องออกอากาศของมูลนิธิการศึกษาทางไกลผ่านดาวเทียมฯ 





ในวันศุกร์ที่ ๓ พฤศจิกายน ๒๕๖๐ เวลา ๐๙.๓๐ น.
นายวัลลภ นาคบัว ผู้อำนวยการสำนักงานกิจการยุติธรรม
เป็นประธานการประชุมคณะกรรมการดำเนินการจัดทำข้อมูลด้านกฎหมายและกระบวนการยุติธรรม
ที่เกี่ยวข้องกับประชาชนเพื่อเผยแพร่ผ่านทางช่องออกอากาศของ
มูลนิธิการศึกษาทางไกลผ่านดาวเทียมในพระบรมราชูปถัมภ์
 
โดยที่ประชุมได้ร่วมกันกำหนดกรอบแนวทางในการจัดทำสื่อประชาสัมพันธ์ในรูปแบบสื่อวีดิทัศน์
เพื่อสร้างการรับรู้ความเข้าใจที่ถูกต้องเกี่ยวกับความรู้ด้านกฎหมายและกระบวนการยุติธรรม
สำหรับนำไปเผยแพร่ผ่านทางช่องออกอากาศของมูลนิธิฯ
ซึ่งมีกลุ่มเป้าหมายหลัก ได้แก่ เด็กนักเรียน นักศึกษา ผู้ศึกษานอกระบบและศึกษาตามอัธยาศัย
ตลอดจนประชาชนทั่วไป
 
ทั้งนี้ ที่ประชุมได้เห็นชอบร่างประเภทรายการของกระทรวงยุติธรรม
สำหรับเผยแพร่ผ่านช่องออกอากาศของมูลนิธิฯ แบ่งออกเป็น ๖ ประเภท ดังนี้
 ๑. “ยุติธรรม” GURU : นำเสนอการให้สัมภาษณ์ของบุคคลในแวดวงงานยุติธรรม
ในประเด็นที่อยู่ในความสนใจของสังคม
๒. “กฎหมาย” รู้ไว้ใช่ว่า ? : นำเสนอการให้ความรู้ด้านกฎหมายฉบับประชาชนผ่านสื่อรูปแบบต่าง ๆ
๓. เปิดโลกยุติธรรม : นำเสนอการให้ความรู้ทางวิชาการด้านกระบวนการยุติธรรม
๔. ยุติธรรม Showcase : นำเสนอผลงานเด่นของหน่วยงานในสังกัดกระทรวงยุติธรรม
๕. ยุติธรรม Cineplex : ฉายภาพยนตร์สั้นในมิติงานยุติธรรม
และ ๖. สาระน่ารู้ : นำเสนอสาระความรู้ทั่วไปที่เป็นประโยชน์ต่อประชาชน
พร้อมทั้งขอให้ทุกหน่วยงานสำรวจสื่อประชาสัมพันธ์ในรูปแบบสื่อวีดิทัศน์
ที่ได้จัดทำในปีงบประมาณ พ.ศ. ๒๕๖๐ และที่มีแผนการผลิตสื่อประชาสัมพันธ์ฯ
ซึ่งมีลักษณะเนื้อหาสอดคล้องกับประเภทรายการดังกล่าว
โดยจัดส่งข้อมูลดังกล่าวให้ฝ่ายเลขานุการฯ เพื่อนำเสนอปลัดกระทรวงยุติธรรม
พิจารณาให้ความเห็นชอบกรอบแนวทางการจัดทำสื่อประชาสัมพันธ์
ในภาพรวมของกระทรวงยุติธรรมสำหรับเผยแพร่ผ่านช่องออกอากาศของมูลนิธิฯ ต่อไป
 
โดยมีนายนิมิต ทัพวนานต์ ผู้ช่วยปลัดกระทรวงยุติธรรม
ผู้แทนหน่วยงานในสังกัดกระทรวงยุติธรรม และเจ้าหน้าที่ที่เกี่ยวข้อง เข้าร่วมประชุมฯ
ณ ห้องประชุมสำนักนโยบายและยุทธศาสตร์ ชั้น ๙
อาคารราชบุรีดิเรกฤทธิ์ ศูนย์ราชการเฉลิมพระเกียรติฯ



ที่มา : http://www.thaigov.go.th/news/contents/details/7796