รัฐบาลไทย-ข่าวทำเนียบรัฐบาล-ปลัดกระทรวงยุติธรรม มอบนโยบายทิศทางการพัฒนาและแก้ไขฟื้นฟูผู้กระทำผิด ให้แก่ผู้บริหารกรมคุมประพฤติ







                                วันอังคารที่ 7 พฤศจิกายน 2560                              





    280  













   ปลัดกระทรวงยุติธรรม มอบนโยบายทิศทางการพัฒนาและแก้ไขฟื้นฟูผู้กระทำผิด ให้แก่ผู้บริหารกรมคุมประพฤติ
 

   ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม 
มอบนโยบายทิศทางของกระทรวงยุติธรรมในการพัฒนางานแก้ไขฟื้นฟูผู้กระทำผิด 
ในงานสัมมนาผู้บริหารกรมคุมประพฤติ ประจำปีงบประมาณ พ.ศ. ๒๕๖๑ 





เมื่อวันจันทร์ที่ ๖ พฤศจิกายน ๒๕๖๐ เวลา ๑๖.๐๐ น. 
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม 
มอบนโยบายทิศทางของกระทรวงยุติธรรมในการพัฒนางานแก้ไขฟื้นฟูผู้กระทำผิด 
ในงานสัมมนาผู้บริหารกรมคุมประพฤติ ประจำปีงบประมาณ พ.ศ. ๒๕๖๑ 
โดยมีนายประสาร มหาลี้ตระกูล อธิบดีกรมคุมประพฤติ 
พร้อมด้วยคณะผู้บริหารกรมคุมประพฤติ เข้าร่วมฯ 
ณ ห้องแซฟไฟร์ ๒๐๒ อาคารอิมแพค ฟอรั่ม เมืองทองธานี จังหวัดนนทบุรี

         ปลัดกระทรวงยุติธรรม กล่าวเน้นย้ำถึงการใช้นวัตกรรม เพื่อเพิ่มประสิทธิภาพงาน 
และการบูรณาการในกลุ่มภารกิจพัฒนาพฤตินิสัยร่วมกับกรมราชทัณฑ์ 
และกรมพินิจและคุ้มครองเด็กและเยาวชน ในการดูแลแก้ไขผู้กระทำผิดด้วยวิธีทางบวก 
เพื่อให้ผู้กระทำผิดมีชีวิตที่ดีขึ้น (Good Lives Model) ซึ่งต้องมีผลสัมฤทธิ์ที่สามารถวัด
และประเมินผลได้ นอกจากนี้ กระทรวงยุติธรรมได้เล็งเห็นถึงศักยภาพของกรมคุมประพฤติ
ในการขับเคลื่อนงานยุติธรรมจังหวัด เพื่ออำนวยความยุติธรรมแก่ประชาชนต่อไป



ที่มา : http://www.thaigov.go.th/news/contents/details/7882