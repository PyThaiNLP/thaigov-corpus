รัฐบาลไทย-ข่าวทำเนียบรัฐบาล- “ยุติธรรม” เปิดเวทีเรียนรู้ระดับภูมิภาคเอเชีย-แปซิฟิก ว่าด้วยเรื่องสุขภาพในเรือนจำ ครั้งที่ 1







                                วันจันทร์ที่ 13 พฤศจิกายน 2560                              





    264  













    “ยุติธรรม” เปิดเวทีเรียนรู้ระดับภูมิภาคเอเชีย-แปซิฟิก ว่าด้วยเรื่องสุขภาพในเรือนจำ ครั้งที่ 1
 

   นายวิทยา สุริยะวงค์ รองปลัดกระทรวงยุติธรรม กล่าวเปิดการประชุมระดับภูมิภาคเอเชีย-แปซิฟิก ว่าด้วยเรื่องสุขภาพในเรือนจำ ครั้งที่ 1 ภายใต้ชื่องาน “The 1st Asian and Pacific Conference on Prison Health”
 





เมื่อวันจันทร์ที่ 13 พฤศจิกายน 2560 เวลา 08.30 น.
ณ ห้องคริสตัล บอลรูม โรงแรมฮอลิเดย์อินน์ สีลม กรุงเทพฯ
นายวิทยา สุริยะวงค์ รองปลัดกระทรวงยุติธรรม
กล่าวเปิดการประชุมระดับภูมิภาคเอเชีย-แปซิฟิก ว่าด้วยเรื่องสุขภาพในเรือนจำ ครั้งที่ 1
ภายใต้ชื่องาน “The 1st Asian and Pacific Conference on Prison Health”
ในหัวข้อ “การทำงานร่วมกันเพื่อสุขอนามัยที่ดีในเรือนจำ (Working Together For Good Prison Health)”
เพื่อร่วมกันหาแนวทางในการสร้างความร่วมมือและการดำเนินงานด้านสาธารณสุขในเรือนจำ
ตลอดจนเป็นเวทีแลกเปลี่ยนองค์ความรู้ ข้อริเริ่ม และแนวทางปฏิบัติด้านสาธารณสุขและผู้เชี่ยวชาญด้านอื่นๆ       
ที่เกี่ยวข้องที่ปฏิบัติงานในเรือนจำ ซึ่งจะทำให้ผู้ต้องขังทั่วโลกได้รับการดูแลและมีสภาพความเป็นอยู่ที่เหมาะสม
จัดโดย สำนักงานคณะกรรมการกาชาดระหว่างประเทศ (ICRC) ระหว่างวันที่ 13-15 พฤศจิกายน 2560
โดยมี ผู้เชี่ยวชาญจาก ๑๔ ประเทศ พร้อมด้วยนักวิชาการ และผู้ที่เกี่ยวข้องกับงานด้านสุขภาพในเรือนจำ
จากทวีปยุโรป ทวีปแอฟริกา และทวีปเอเชีย เข้าร่วมฯ

โอกาสนี้ รองปลัดกระทรวงยุติธรรม กล่าวโดยสรุปใจความสำคัญตอนหนึ่งว่า 
ขอขอบคุณที่ ICRC ที่ริเริ่มการประชุมด้านสุขภาพเรือนจำ ครั้งที่ 1 
เนื่องจากการประชุมดังกล่าวมีความสำคัญโดยการเชิญผู้ที่เกี่ยวข้องกับงานด้านสุขภาพในเรือนจำ 
ร่วมแลกเปลี่ยนประสบการณ์ในการให้บริการด้านสุขภาพในเรือนจำ 
ซึ่งรัฐบาลไทยและกระทรวงยุติธรรมมีความมุ่งมั่นอย่างยิ่งต่อการพัฒนาและปรับปรุงกลไกระหว่างประเทศ
ที่เกี่ยวข้องกับการปฏิบัติต่อผู้ต้องขังและการปฏิบัติด้านสุขภาพในเรือนจำ
อันจะเป็นการส่งเสริมสิทธิของผู้ต้องขังรวมถึงสิทธิในการมีสุขภาพที่ดี
ตามข้อกำหนดกรุงเทพ (Bangkok Rules) และข้อกำหนดแมนเดลา
การประชุมครั้งนี้จึงไม่เพียงแต่จะส่งเสริมความรู้ทั่วไปที่เกี่ยวข้องกับสุขภาพของผู้ต้องขังในเรือนจำเท่านั้น
แต่จะมุ่งเสริมสร้างความรู้และทักษะร่วมกันในการตอบสนองการแก้ไขปัญหาที่เกิดขึ้นภายในเรือนจำ
เช่นโรคเอดส์และวัณโรค โดยการปรับปรุงสภาพความเป็นอยู่ของผู้ต้องขังภายในเรือนจำ 
ให้สามารถเข้าถึงบริการด้านสุขภาพได้อย่างทั่วถึง

ด้าน Mr.Beat Schweizer ผู้อำนวยการสำนักงานภูมิภาคกรุงเทพฯ (ICRC) 
กล่าวโดยสรุปใจความสำคัญตอนหนึ่ง ว่า จากรายงานของ World Prison Brief ระบุว่า ทุกปีมีประชากร
ในภูมิภาคเอเชียและแปซิฟิกประมาณ 4 ล้านคน ที่ถูกคุมขัง และเนื่องจากผู้ต้องขังส่วนใหญ่มาจากชุมชนด้อยโอกาส
ทั้งในแง่สังคม การศึกษาและเศรษฐกิจ จึงทำให้มีความเสี่ยงสูงที่จะเจ็บป่วยและไม่สามารถเข้าถึงบริการ
ด้านสุขภาพแม้แต่ในช่วงก่อนถูกคุมขัง ICRC เห็นความสำคัญในประเด็นดังกล่าว 
เพื่อให้ผู้ต้องขังทั่วโลกได้รับการดูแลและมีสภาพความเป็นอยู่ที่เหมาะสม 
ICRC จึงเป็นเจ้าภาพการประชุมดังกล่าว 
เพื่อระดมความคิดและหาแนวทางในการปรับปรุงงานด้านสุขภาพเรือนจำ



ที่มา : http://www.thaigov.go.th/news/contents/details/8048