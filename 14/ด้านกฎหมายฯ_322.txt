รัฐบาลไทย-ข่าวทำเนียบรัฐบาล-“ยุติธรรม” พิจารณาเรื่องร้องทุกข์ของส่วนราชการในสังกัดกระทรวงยุติธรรม







                                วันอังคารที่ 21 พฤศจิกายน 2560                              





    222  













   “ยุติธรรม” พิจารณาเรื่องร้องทุกข์ของส่วนราชการในสังกัดกระทรวงยุติธรรม
 

   นายธวัชชัย  ไทยเขียว รองปลัดกระทรวงยุติธรรม เป็นประธานการประชุมคณะกรรมการการจัดการเรื่องราวร้องทุกข์ประจำกระทรวงยุติธรรม ครั้งที่ ๒/๒๕๖๑ 





ในวันอังคารที่ ๒๑ พฤศจิกายน ๒๕๖๐ เวลา ๑๐.๐๐ น.
นายธวัชชัย  ไทยเขียว รองปลัดกระทรวงยุติธรรม
เป็นประธานการประชุมคณะกรรมการการจัดการเรื่องราวร้องทุกข์ประจำกระทรวงยุติธรรม ครั้งที่ ๒/๒๕๖๑
โดยมีคณะกรรมการผู้ทรงคุณวุฒิ ผู้แทนหน่วยงานและเจ้าหน้าที่ที่เกี่ยวข้อง เข้าร่วมประชุม
ณ ห้องประชุมกระทรวงยุติธรรม ๒ ชั้น ๘ ศูนย์ราชการเฉลิมพระเกียรติ กรุงเทพฯ 
เพื่อพิจารณาเรื่องร้องทุกข์ของส่วนราชการในสังกัดกระทรวงยุติธรรม จำนวน ๕ เรื่อง
รวมทั้งพิจารณาการจัดกระบวนการรับเรื่องร้องทุกข์ ร้องเรียน และการให้บริการประชาชน
ตามภารกิจของกระทรวงยุติธรรม ทั้งส่วนกลางและส่วนภูมิภาค เพื่อพัฒนาระบบการจัดการ
เรื่องราวร้องทุกข์ของกระทรวงยุติธรรมให้มีประสิทธิภาพมากยิ่งขึ้น โดยที่ประชุมเห็นควรให้มีการจัดตั้ง
คณะกรรมการทำงาน เพื่อกำหนดแนวทางการปฏิบัติงานและดำเนินการในส่วนที่เกี่ยวข้องต่อไป
โอกาสนี้ รองปลัดกระทรวงยุติธรรม กล่าวว่า ปลัดกระทรวงยุติธรรมได้ให้ความสำคัญกับเรื่องดังกล่าว
 เนื่องจากปัจจุบันมีเรื่องร้องทุกข์เข้ามาที่กระทรวงยุติธรรมเป็นจำนวนมาก 
จึงมีแนวคิดในการพัฒนาแผนการจัดการเรื่องร้องทุกข์ของกระทรวงยุติธรรมและหน่วยงานที่เกี่ยวข้อง 
โดยมุ่งเน้นให้กระบวนการรับเรื่องร้องทุกข์ ร้องเรียน ของหน่วยงานทั้งในส่วนกลางและส่วนภูมิภาค
มีรูปแบบและแนวทางปฏิบัติที่เป็นไปในทิศทางเดียวกัน รวมทั้งสามารถสรุปและเชื่อมโยงออกมาเป็นฐานข้อมูลเดียวกันได้ 
เพื่อลดปัญหาความซ้ำซ้อน เกิดความเป็นระบบและเป็นมาตรฐานเดียวกันมากยิ่งขึ้น



ที่มา : http://www.thaigov.go.th/news/contents/details/8261