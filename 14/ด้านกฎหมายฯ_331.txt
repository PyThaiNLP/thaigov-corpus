รัฐบาลไทย-ข่าวทำเนียบรัฐบาล-ยธ.รับเรื่องขอความเป็นธรรมกรณีถูกฆาตกรรม-หลอกบังคับขายบริการทางเพศ-ทำร้ายร่างกายเด็กหญิงวัยขวบเศษ







                                วันอังคารที่ 28 พฤศจิกายน 2560                              





    208  













   ยธ.รับเรื่องขอความเป็นธรรมกรณีถูกฆาตกรรม-หลอกบังคับขายบริการทางเพศ-ทำร้ายร่างกายเด็กหญิงวัยขวบเศษ
 

   นายธวัชชัย ไทยเขียว  รองปลัดกระทรวงยุติธรรม และโฆษกกระทรวงยุติธรรม รับเรื่องจากนางปวีณา หงสกุล ประธานมูลนิธิปวีณาหงสกุลเพื่อเด็กและสตรี 





ในวันอังคารที่ 28 พฤศจิกายน 2560 เวลา 14.00 น.
ณ ห้องประชุมกระทรวงยุติธรรม 2 ชั้น 8 อาคารราชบุรีดิเรกฤทธิ์ ศูนย์ราชการเฉลิมพระเกียรติฯ
นายธวัชชัย ไทยเขียว  รองปลัดกระทรวงยุติธรรม และโฆษกกระทรวงยุติธรรม
รับเรื่องจากนางปวีณา หงสกุล ประธานมูลนิธิปวีณาหงสกุลเพื่อเด็กและสตรี
เพื่อขอความช่วยเหลือจากกระทรวงยุติธรรม ใน 3 กรณี ดังนี้
1. นางจันทิรา ศรีศักดิ์ มารดาของนางสาวจริยา ศรีศักดิ์ หรือน้องน้ำ ที่ถูกนายจ้างทำร้ายเสียชีวิต
และนำศพฝังดินภายในไร่ในพื้นที่จังหวัดเพชรบุรี
2. มารดาของเด็กหญิงวัย 15 ปี ที่ถูกอาเลี้ยง หลอกบังคับขายบริการทางเพศในจังหวัดพระนครศรีอยุธยา
๓. น้องไข่มุก (นามสมมุติ) วัยขวบเศษ ที่ถูกทำร้ายร่างกายจนบาดเจ็บสาหัส
ขณะนี้นอนพักรักษาตัวในห้องไอซียู โรงพยาบาลชลบุรี
 
รองปลัดกระทรวงยุติธรรม กล่าวว่า จากการตรวจสอบในเบื้องต้น
กรณีน้องน้ำเหยื่อที่ถูกนายจ้างทำร้ายเสียชีวิตและนำศพฝังดินภายในไร่ในพื้นที่จังหวัดเพชรบุรี
และกรณีเด็กหญิงวัย 15 ปี ที่ถูกอาเลี้ยงหลอกบังคับขายบริการทางเพศในจังหวัดพระนครศรีอยุธยา นั้น 
พนักงานสอบสวนได้แจ้งสิทธิแก่ผู้เสียหายทั้ง 2 กรณี แต่ยังไม่ได้มีการยื่นคำขอรับเงิน
ตามพระราชบัญญัติค่าตอบแทนผู้เสียหายและค่าทดแทนและค่าใช้จ่ายแก่จำเลยในคดีอาญา พ.ศ.2544
(และที่แก้ไขเพิ่มเติม (ฉบับที่ 2) พ.ศ.2559) แต่อย่างใด ซึ่งวันนี้ทั้ง 2 กรณีสามารถยื่นคำขอฯ ได้ทันที
ส่วนกรณีน้องไข่มุก สำนักงานยุติธรรมจังหวัดชลบุรี ได้รับคำขอฯ เรียบร้อยแล้ว
ซึ่งขั้นตอนต่อไป จะเข้าสู่การพิจารณาของคณะกรรมการฯ
เพื่อให้ความช่วยเหลือเยียวยาตามหลักเกณฑ์ที่กำหนดไว้
ทั้งนี้ ในส่วนของความช่วยเหลือในการดำเนินคดี ทั้ง 3 ราย
กระทรวงยุติธรรมจะพิจารณาเงินจากกองทุนยุติธรรมเพื่อช่วยเหลือต่อไป



ที่มา : http://www.thaigov.go.th/news/contents/details/8423