รัฐบาลไทย-ข่าวทำเนียบรัฐบาล-"ยุติธรรม" ปิดอบรมหลักสูตร บธต. รุ่นที่ ๒๗ เพิ่มประสิทธิภาพให้กับบุคลากร ขับเคลื่อนภารกิจอำนวยความยุติธรรมให้กับประชาชน







                                วันศุกร์ที่ 8 ธันวาคม 2560                              





    176  













   "ยุติธรรม" ปิดอบรมหลักสูตร บธต. รุ่นที่ ๒๗ เพิ่มประสิทธิภาพให้กับบุคลากร ขับเคลื่อนภารกิจอำนวยความยุติธรรมให้กับประชาชน
 

   กระทรวงยุติธรรม ปิดอบรมหลักสูตร บธต. รุ่นที่ ๒๗ เพิ่มประสิทธิภาพให้กับบุคลากร ขับเคลื่อนภารกิจอำนวยความยุติธรรมให้กับประชาชน 





ในวันศุกร์ที่ ๘ ธันวาคม 2560 เวลา 09.00 น.
ณ โรงแรมอมารี ดอนเมือง แอร์พอร์ต กรุงเทพฯ
นายเรืองศักดิ์ สุวารี ผู้ตรวจราชการกระทรวงยุติธรรม
เป็นประธานในพิธีมอบประกาศนียบัตร และปิดการอบรมหลักสูตรผู้บริหารงานยุติธรรมระดับต้น (บธต.) รุ่นที่ ๒๗ 
โดยมี ข้าราชการในสังกัดกระทรวงยุติธรรมที่สำเร็จการฝึกอบรมหลักสูตรดังกล่าว จำนวน ๖๐ คน 
เข้ารับมอบประกาศนียบัตร

โอกาสนี้ ผู้ตรวจราชการกระทรวงยุติธรรม ได้บรรยายพิเศษ หัวข้อ 
“นโยบายและความคาดหวังของผู้บริหารต่อข้าราชการกระทรวงยุติธรรม” สรุปใจความสำคัญ ตอนหนึ่งว่า
กระทรวงยุติธรรมให้ความสำคัญกับการพัฒนาทักษะการปฏิบัติงานให้กับบุคลากร
เพื่อเพิ่มขีดความสามารถในการตอบสนองต่อภารกิจของกระทรวงยุติธรรม ดังนี้
1. การอำนวยความยุติธรรมให้กับประชาชนในพื้นที่ ผ่านกลไกของสำนักงานยุติธรรมจังหวัด 
และศูนย์ยุติธรรมชุมชนทั่วประเทศ เพื่อเพิ่มประสิทธิภาพการให้บริการให้ตรงกับความต้องการของประชาชน
ได้อย่างสะดวก รวดเร็ว และประหยัด
2. การขับเคลื่อนคณะกรรมการพัฒนาการบริหารงานยุติธรรมระดับจังหวัด (กพยจ.) 
โดยให้ยุติธรรมจังหวัดเป็นกลไกสำคัญในการเชื่อมโยงการดำเนินงานจากส่วนกลางไปสู่ภูมิภาค 
ตลอดจนบูรณาการความร่วมมือกับหน่วยงานอื่น ๆ ในระดับพื้นที่
เพื่อมุ่งสู่ผลสัมฤทธิ์ในการทำงานด้านการอำนวยความยุติธรรมให้แก่ประชาชนได้อย่างแท้จริง
3. การพัฒนาประสิทธิภาพฐานข้อมูลในกระบวนการยุติธรรม ของศูนย์แลกเปลี่ยนข้อมูลกระบวนการยุติธรรม  
(Data Exchange Center : DXC) รวมทั้งการวิเคราะห์จำแนกกลุ่มผู้กระทำผิด 
โดยนำเครื่องมือการวิเคราะห์ข้อมูลขนาดใหญ่ (Big Data) มาใช้ในการจัดเก็บข้อมูลและประเมินผล 
เพื่อพัฒนากระบวนการแก้ไขฟื้นฟูผู้กระทำผิดที่เหมาะสมกับพฤติการณ์ของแต่ละบุคคล 
4. การพัฒนากลไกการพัฒนาพฤตินิสัยผู้ต้องขังในความดูแลของกรมราชทัณฑ์ เด็กและเยาวชน
ในความดูแลของกรมพินิจและคุ้มครองเด็กและเยาวชน รวมถึงผู้ถูกคุมความประพฤติ 
ที่อยู่ในความดูแลของกรมคุมประพฤติ เพื่อลดการกระทำผิดซ้ำ โดยการยกระดับทักษะความรู้ 
และทักษะการทำงานให้เท่าทันต่อความต้องการของตลาดแรงงาน 
เพื่อให้บุคคลกลุ่มนี้สามารถประกอบอาชีพเลี้ยงตนเองได้ภายหลังพ้นโทษ 
และสามารถกลับไปดำรงชีวิตในสังคมได้อย่างปกติสุข




ที่มา : http://www.thaigov.go.th/news/contents/details/8643