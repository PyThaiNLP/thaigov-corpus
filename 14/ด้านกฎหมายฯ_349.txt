รัฐบาลไทย-ข่าวทำเนียบรัฐบาล-กระทรวงยุติธรรม” พิจารณาหาแนวทางการเพิ่มประสิทธิภาพการดำเนินงานของสำนักงานยุติธรรมจังหวัด







                                วันอังคารที่ 26 ธันวาคม 2560                              





    142  













   กระทรวงยุติธรรม” พิจารณาหาแนวทางการเพิ่มประสิทธิภาพการดำเนินงานของสำนักงานยุติธรรมจังหวัด
 

   ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม เป็นประธานการประชุมเพื่อขับเคลื่อนภารกิจของสำนักงานยุติธรรมจังหวัดผ่านระบบการประชุมทางไกลผ่านจอภาพ (Video Conference System)  





ในวันจันทร์ที่ ๒๕ ธันวาคม ๒๕๖๐ เวลา ๑๖.๐๐ น. 
ณ ห้องประชุมสำนักงานปลัดกระทรวงยุติธรรม ชั้น ๘ 
อาคารราชบุรีดิเรกฤทธิ์ ศูนย์ราชการเฉลิมพระเกียรติฯ 
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม 
เป็นประธานการประชุมเพื่อขับเคลื่อนภารกิจของสำนักงานยุติธรรมจังหวัด
ผ่านระบบการประชุมทางไกลผ่านจอภาพ (Video Conference System) 
ร่วมกับนางกรรณิการ์ แสงทอง รองปลัดกระทรวงยุติธรรม 
นายประสาร มหาลี้ตระกูล อธิบดีกรมคุมประพฤติ 
นายวัลลภ นาคบัว ผู้อำนวยการสำนักงานกิจการยุติธรรม 
นางสาวนันทรัศมิ์ เทพดลไชย รองผู้อำนวยการสำนักงานกิจการยุติธรรม 
นางสาวดวงหทัย แนวพนิช ผู้อำนวยการส่วนนโยบายและยุทธศาสตร์ยุติธรรมชุมชนและยุติธรรมจังหวัด 
และนางศิริพร น้อยพินิจ ยุติธรรมจังหวัดพิษณุโลก ในประเด็นการกำหนดโครงสร้าง อัตรากำลัง 
การกำหนดบทบาทภารกิจความรับผิดชอบ รวมทั้งการรับเรื่องร้องทุกข์ 
เพื่อเป็นการกำหนดมาตรฐานการให้บริการของสำนักงานยุติธรรมจังหวัดทั่วประเทศ
โดยมีเป้าหมายเพื่อให้ประชาชนสามารถเข้าถึงกระบวนการยุติธรรมได้อย่างเสมอภาคและเท่าเทียม
และเป็นการแก้ไขปัญหาความเหลื่อมล้ำด้านความยุติธรรมให้เกิดผลเป็นรูปธรรมอย่างแท้จริง



ที่มา : http://www.thaigov.go.th/news/contents/details/9002