รัฐบาลไทย-ข่าวทำเนียบรัฐบาล-ก.ยุติธรรม หารือแนวทางการแก้ไขปัญหาความเดือดร้อนของประชาชน เพื่อสนับสนุนการขับเคลื่อนการดำเนินงาน “กาฬสินธุ์โมเด็ล”  







                                วันพุธที่ 27 ธันวาคม 2560                              





    128  













   ก.ยุติธรรม หารือแนวทางการแก้ไขปัญหาความเดือดร้อนของประชาชน เพื่อสนับสนุนการขับเคลื่อนการดำเนินงาน “กาฬสินธุ์โมเด็ล”  
 

   นายธวัชชัย ไทยเขียว รองปลัดกระทรวงยุติธรรม เป็นประธานการประชุมหารือขับเคลื่อนการแก้ไขปัญหาความเดือดร้อนของประชาชน เพื่อสนับสนุนการดำเนินงาน “โครงการกาฬสินธุ์ happiness 2019”  





เมื่อวันที่ 26 ธันวาคม 2560 เวลา 13.00 น.
นายธวัชชัย ไทยเขียว รองปลัดกระทรวงยุติธรรม 
เป็นประธานการประชุมหารือขับเคลื่อนการแก้ไขปัญหาความเดือดร้อนของประชาชน
เพื่อสนับสนุนการดำเนินงาน “โครงการกาฬสินธุ์ happiness 2019” 
ซึ่งมี พล.อ.อ. ประจิน จั่นตอง รองนายกรัฐมนตรี และรัฐมนตรีว่าการกระทรวงยุติธรรม
เป็นประธานคณะกรรมการดำเนินโครงการ 
ทั้งนี้ เพี่อแก้ไขปัญหาให้เหมาะสมกับบริบทในเชิงพื้นที่
โดยบูรณาการส่วนราชการสังกัดกระทรวงยุติธรรมในส่วนภูมิภาค 
ตามกรอบการแก้ไขปัญหาที่ได้กำหนดไว้ ๔ ขั้นตอน ประกอบด้วย
๑. การตรวจสอบข้อมูล/เอกสารเบื้องต้นเมื่อได้รับเรื่องร้องเรียน/การร้องทุกข์จากประชาชน
๒. การให้คำปรึกษากฎหมาย ๓. การให้บริการแก้ไขปัญหาโดยการไกล่เกลี่ย 
การให้ความช่วยเหลือจากกองทุนยุติธรรม การคุ้มครองพยาน 
 การบังคับใช้กฎหมาย และ ๔. การติดตามและประเมินผล
ทั้งนี้ รองปลัดกระทรวงยุติธรรม ได้มอบหมายให้ส่วนราชการที่เกี่ยวข้อง
จัดทำข้อมูลเกี่ยวกับสาเหตุของปัญหาและแนวทางการแก้ไขปัญหาความเดือดร้อนของประชาชน
 ตามกรอบการวิเคราะห์ปัญหาความยากจนที่คณะทำงานรัฐมนตรีว่าการกระทรวงยุติธรรมได้วางแนวทางไว้ 
เพื่อรวบรวมข้อมูลดังกล่าวเสนอต่อรัฐมนตรีว่าการกระทรวงยุติธรรม พิจารณาต่อไป
โดยมีนางสาวรื่นวดี สุวรรณมงคล อธิบดีกรมบังคับคดี 
และนายสหการณ์ เพ็ชรนรินทร์ อธิบดีกรมพินิจและคุ้มครองเด็กและเยาวชน 
พร้อมด้วยผู้แทนจากหน่วยงานที่เกี่ยวข้อง เข้าร่วมฯ ณ ห้องประชุมกระทรวงยุติธรรม ๒ ชั้น ๘
อาคารราชบุรีดิเรกฤทธิ์ ศูนย์ราชการเฉลิมพระเกียรติฯ กรุงเทพฯ  






ที่มา : http://www.thaigov.go.th/news/contents/details/9083