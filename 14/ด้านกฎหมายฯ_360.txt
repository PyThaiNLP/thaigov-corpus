รัฐบาลไทย-ข่าวทำเนียบรัฐบาล-“ยุติธรรม”ติดตามความคืบหน้าการดำเนินการจัดทำกฎหมายเพื่อให้สอดคล้องกับรัฐธรรมนูญฉบับใหม่







                                วันพฤหัสบดีที่ 4 มกราคม 2561                              





    111  













   “ยุติธรรม”ติดตามความคืบหน้าการดำเนินการจัดทำกฎหมายเพื่อให้สอดคล้องกับรัฐธรรมนูญฉบับใหม่
 

   ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม เป็นประธานการประชุม “คณะทำงานเพื่อติดตามและประสานงานการจัดทำกฎหมาย 
เพื่อให้สอดคล้องกับรัฐธรรมนูญฉบับใหม่ ครั้งที่ ๑/๒๕๖๑” 





ในวันพุธที่ ๓ มกราคม ๒๔๖๑ เวลา ๑๓.๓๐ น.
ณ ห้องประชุมกระทรวงยุติธรรม ๔ ชั้น ๘
อาคารราชบุรีดิเรกฤทธิ์ ศูนย์ราชการเฉลิมพระเกียรติฯ กรุงเทพฯ
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม
เป็นประธานการประชุม “คณะทำงานเพื่อติดตามและประสานงานการจัดทำกฎหมาย 
เพื่อให้สอดคล้องกับรัฐธรรมนูญฉบับใหม่ ครั้งที่ ๑/๒๕๖๑”
เพื่อติดตามความคืบหน้าการดำเนินการจัดทำกฎหมายและการดำเนินการโดยวิธีการอื่น
นอกเหนือจากการจัดทำกฎหมายในส่วนของกระทรวงยุติธรรม
อันจะทำให้การดำเนินการดังกล่าว เป็นไปอย่างมีประสิทธิภาพ และเป็นไปตามกรอบระยะเวลาที่ตั้งไว้
โดยที่ประชุมได้รายงานความคืบหน้าในการจัดทำร่างกฎหมายดังกล่าว ว่า
ขณะนี้มีกฎหมายที่อยู่ในความรับผิดชอบของกระทรวงยุติธรรม ซึ่งอยู่ในระหว่างการดำเนินการ
แบ่งออกเป็น ๔ กลุ่มบัญชี ตามที่นายวิษณุ เครืองาม รองนายกรัฐมนตรี ให้ความเห็นชอบ ดังนี้
๑) กฎหมายที่ต้องจัดทำภายใน ๔-๘ เดือน นับจากวันประกาศใช้รัฐธรรมนูญ 
๒) กฎหมายที่ต้องจัดทำแต่ไม่มีกำหนดเวลา แต่ไม่ควรเกิน ๑-๒ ปี นับจากวันประกาศใช้รัฐธรรมนูญ 
๓) การดำเนินการโดยวิธีการอื่น นอกเหนือจากการจัดทำกฎหมาย 
และ๔) มาตรการปฏิรูปประเทศ 



ที่มา : http://www.thaigov.go.th/news/contents/details/9174