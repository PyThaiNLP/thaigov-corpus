รัฐบาลไทย-ข่าวทำเนียบรัฐบาล-ปลัดกระทรวงยุติธรรม เปิดการอบรม TCTP ครั้งที่ 2 ภายใต้กรอบความร่วมมือทางวิชาการไทย – ญี่ปุ่น ต่อยอดมาตรการทางเลือกแทนการจำคุกในกลุ่มประเทศ CLMV







                                วันอังคารที่ 9 มกราคม 2561                              





    209  













   ปลัดกระทรวงยุติธรรม เปิดการอบรม TCTP ครั้งที่ 2 ภายใต้กรอบความร่วมมือทางวิชาการไทย – ญี่ปุ่น ต่อยอดมาตรการทางเลือกแทนการจำคุกในกลุ่มประเทศ CLMV
 

   ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม เป็นประธานเปิดการอบรมหลักสูตร The 2nd Phase of Third Country Training Programme for Development of Effective Community-based Treatment of Offenders in the CLMV Countries 





ในวันอังคาร ที่ 9 มกราคม 2561 เวลา 09.00 น.
ณ ห้องอบรม 1 วิทยาลัยกิจการยุติธรรม สำนักงานกิจการยุติธรรม อาคารรัฐประศาสนภักดี
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม
เป็นประธานเปิดการอบรมหลักสูตร The 2nd Phase of Third Country Training Programme for 
Development of Effective Community-based Treatment of Offenders in the CLMV Countries
ซึ่งจัดโดยกรมคุมประพฤติ ร่วมกับกรมความร่วมมือระหว่างประเทศ และองค์กร JICA (ประเทศญี่ปุ่น)
ภายใต้กรอบความร่วมมือทางวิชาการไทย - ญี่ปุ่น ระหว่างวันที่ 9 – 19 มกราคม 2561
โดยมีนายประสาร มหาลี้ตระกูล อธิบดีกรมคุมประพฤติ กล่าวต้อนรับผู้แทนจากกรมความร่วมมือระหว่างประเทศ 
ผู้เชี่ยวชาญจากสถาบัน UNAFEI และผู้เข้าอบรมจากกลุ่มประเทศกัมพูชา ลาว เมียนมา และเวียดนาม
พร้อมปาฐกถาพิเศษ เรื่อง“การสร้างความเข้าใจแก่ประชาชนเกี่ยวกับการใช้มาตรการแบบไม่ควบคุมตัว
ในการสร้างความปลอดภัยแก่สังคม” เพื่อให้กลุ่มประเทศ CLMV (กัมพูชา, ลาว, เมียนมา และเวียดนาม)
ได้มีความรู้เกี่ยวกับการจัดทำนโยบาย ยุทธศาสตร์ และแผนดำเนินการใช้มาตรการทางเลือกแทนการจำคุก
ที่สอดคล้องตามบริบทของแต่ละประเทศ รวมถึงการแสวงหาทรัพยากรที่จำเป็น
เพื่อสนับสนุนการดำเนินการดังกล่าว และเน้นย้ำถึงข้อเท็จจริงว่า “อาชญากรรมไม่มีพรมแดน”
อันจะเป็นการต่อยอดและเกิดความร่วมมือในด้านการพัฒนาระบบการยุติธรรมทางอาญาในระดับ
ระหว่างประเทศ เพื่อนำไปสู่การพัฒนาให้มีระบบงานที่ชัดเจนและเป็นรูปธรรมได้ในอนาคต

ปลัดกระทรวงยุติธรรม กล่าวตอนหนึ่งในปาฐกถาพิเศษ ว่ากรมคุมประพฤติมีนโยบายและมาตรการ
ที่หลากหลายเพื่อไม่ให้ผู้กระทำผิดหวนกลับไปทำผิดซ้ำ ด้วยการพัฒนาระบบการวิเคราะห์ข้อมูลผู้กระทำผิด
ทั้งด้านข้อมูลส่วนตัว ครอบครัว ทัศนคติ รวมถึงความประพฤติ มาบูรณาการกับความรู้ทางด้านจิตวิทยา
เพื่อศึกษาวิจัย ค้นหาสาเหตุหลักในการกระทำความผิดซ้ำและจัดระดับความเสี่ยงของผู้กระทำผิด
โดยข้อมูลทางสถิติพบว่า มีผู้กลับไปกระทำความผิดซ้ำน้อยมาก ต่างจากผู้ที่กระทำผิดที่ถูกคุมขังในเรือนจำ
ที่มีการกระทำผิดซ้ำภายใน 3 ปี หลังจากได้รับการปล่อยตัว ซึ่งเป็นสิ่งที่แสดงให้เห็นว่า
การใช้มาตรการคุมประพฤติแบบไม่ควบคุมตัว ช่วยลดอัตราการกระทำความผิดซ้ำ และยังเปิดโอกาส
ให้ผู้กระทำความผิดกลับมาใช้ชีวิตในสังคมได้อย่างปกติสุขอีกด้วย



ที่มา : http://www.thaigov.go.th/news/contents/details/9275