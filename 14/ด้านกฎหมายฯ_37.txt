รัฐบาลไทย-ข่าวทำเนียบรัฐบาล-“ยุติธรรม” ให้ความช่วยเหลือเด็กหญิงถูกกลุ่มวัยรุ่นข่มขืนในพื้นที่จังหวัดสุพรรณบุรี







                                วันพฤหัสบดีที่ 20 เมษายน 2560                              





    199  













   “ยุติธรรม” ให้ความช่วยเหลือเด็กหญิงถูกกลุ่มวัยรุ่นข่มขืนในพื้นที่จังหวัดสุพรรณบุรี
 

   นายธวัชชัย ไทยเขียว รองปลัดกระทรวงยุติธรรม และโฆษกกระทรวงยุติธรรม รับหนังสือร้องทุกข์จากทนายสงกานต์ อัจฉริยะทรัพย์  





เมื่อวันพฤหัสบดีที่ ๒๐ เมษายน ๒๕๖๐ เวลา ๑๓.๓๐ น. 
ณ บริเวณด้านหน้าศูนย์บริการร่วมกระทรวงยุติธรรม ชั้น ๒
อาคารราชบุรีดิเรกฤทธิ์ ศูนย์ราชการเฉลิมพระเกียรติฯ กรุงเทพฯ 
นายธวัชชัย ไทยเขียว รองปลัดกระทรวงยุติธรรม และโฆษกกระทรวงยุติธรรม 
รับหนังสือร้องทุกข์จากทนายสงกานต์ อัจฉริยะทรัพย์ 
ประธานเครือข่ายต่อต้านการบ่อนทำลายชาติ ศาสนา พระมหากษัตริย์ 
พร้อมด้วยมารดาของเด็กหญิงเอ (นามสมมุติ) อายุ ๑๔ ปี 
ผู้เสียหายที่ถูกกลุ่มวัยรุ่นข่มขืนในพื้นที่อำเภอด่านช้าง จังหวัดสุพรรณบุรี 
เพื่อขอรับการช่วยเหลือจากกระทรวงยุติธรรม 

ทั้งนี้ กระทรวงยุติธรรมจะให้ความช่วยเหลือในเรื่องการคุ้มครองพยาน
การเยียวยาผู้เสียหายตามพระราชบัญญัติค่าตอบแทนผู้เสียหายและค่าทดแทนและค่าใช้จ่ายแก่จำเลย
ในคดีอาญา พ.ศ.๒๕๔๔ และที่แก้ไขเพิ่มเติม (ฉบับที่ ๒) พ.ศ. ๒๕๕๙
ซึ่งคณะกรรมการฯ จะประชุมเพื่อพิจารณากรณีดังกล่าวในวันที่ ๒๖ เมษายน ๒๕๖๐
รวมทั้งจะให้ความช่วยเหลือด้านค่าใช้จ่ายในการดำเนินคดีจากกองทุนยุติธรรม
นอกจากนี้ จะประสานกับกระทรวงศึกษาธิการ 
เพื่อหารือแนวทางการช่วยเหลือผู้เสียหายในด้านการศึกษาต่อไป



ที่มา : http://www.thaigov.go.th/news/contents/details/3170