รัฐบาลไทย-ข่าวทำเนียบรัฐบาล-รองนายกรัฐมนตรี และรัฐมนตรีว่าการกระทรวงยุติธรรม ตรวจเยี่ยมและมอบนโยบายการทำงานกรมพินิจและคุ้มครองเด็กและเยาวชน







                                วันศุกร์ที่ 12 มกราคม 2561                              





    190  













   รองนายกรัฐมนตรี และรัฐมนตรีว่าการกระทรวงยุติธรรม ตรวจเยี่ยมและมอบนโยบายการทำงานกรมพินิจและคุ้มครองเด็กและเยาวชน
 

   พลอากาศเอก ประจิน จั่นตอง รองนายกรัฐมนตรี และรัฐมนตรีว่าการกระทรวงยุติธรรม นำคณะผู้บริหารกระทรวงยุติธรรม ตรวจเยี่ยมและรับฟังบรรยายสรุปภารกิจ 
พร้อมทั้งมอบนโยบายการทำงาน 





ในวันศุกร์ที่ ๑๒ มกราคม ๒๕๖๑ เวลา ๑๓.๓๐ น. 
พลอากาศเอก ประจิน จั่นตอง รองนายกรัฐมนตรี และรัฐมนตรีว่าการกระทรวงยุติธรรม 
นำคณะผู้บริหารกระทรวงยุติธรรม ตรวจเยี่ยมและรับฟังบรรยายสรุปภารกิจ 
พร้อมทั้งมอบนโยบายการทำงาน
โดยมี นายสหการณ์ เพ็ชรนรินทร์ อธิบดีกรมพินิจและคุ้มครองเด็กและเยาวชน 
พร้อมด้วยคณะผู้บริหาร ข้าราชการ และเจ้าหน้าที่ ให้การต้อนรับ และร่วมรับฟังนโยบายการทำงาน 
ณ ห้องประชุมพินิจ ๑ ชั้น ๕ อาคารราชบุรีดิเรกฤทธิ์ ศูนย์ราชการเฉลิมพระเกียรติฯ
โอกาสนี้ พลอากาศเอก ประจิน จั่นตอง รองนายกรัฐมนตรี และรัฐมนตรีว่าการกระทรวงยุติธรรม 
ได้เน้นย้ำการดำเนินงานในประเด็นต่างๆ อาทิ การเร่งรัดการเบิกจ่ายงบประมาณให้เป็นไปตามเป้าหมาย 
การจัดทำแผนเกี่ยวกับสวัสดิการที่พักของข้าราชการ เจ้าหน้าที่ผู้ปฏิบัติงาน 
รวมถึงการจัดทำแผนเพื่อขอใช้รถเพิ่มประสิทธิภาพในการดำเนินงาน 
สำหรับในด้านการพัฒนาเด็กและเยาวชน ควรให้มีศูนย์ฝึกอบรมพิเศษแบบครบวงจร 
ทั้งในด้านการพัฒนาวิชาชีพ สมอง จิตใจ และสุขภาพ โดยให้มีกิจกรรมเชื่อมโยงกับผู้ปกครอง ผู้นำชุมชน และจิตอาสา 
รวมถึงภาคส่วนที่เกี่ยวข้อง ให้เข้ามามีส่วนร่วมในการจัดการป้องกัน บำบัด แก้ไข และฟื้นฟู สงเคราะห์เด็กและเยาวชน 
โดยใช้เครื่องที่มีอยู่ทำให้เด็กและเยาวชนที่ออกไปสู่สังคมแล้ว ได้มีวิชาชีพติดตัวสามารถนำความรู้ที่ได้ไปเลี้ยงชีพและไม่กลับมา กระทำผิดซ้ำอีก 



ที่มา : http://www.thaigov.go.th/news/contents/details/9362