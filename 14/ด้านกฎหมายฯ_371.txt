รัฐบาลไทย-ข่าวทำเนียบรัฐบาล-รองนายกรัฐมนตรี และรัฐมนตรีว่าการกระทรวงยุติธรรม ตรวจเยี่ยมและมอบนโยบายการทำงาน  กรมคุมประพฤติ







                                วันศุกร์ที่ 12 มกราคม 2561                              





    118  













   รองนายกรัฐมนตรี และรัฐมนตรีว่าการกระทรวงยุติธรรม ตรวจเยี่ยมและมอบนโยบายการทำงาน  กรมคุมประพฤติ
 

   พลอากาศเอก ประจิน จั่นตอง รองนายกรัฐมนตรี และรัฐมนตรีว่าการกระทรวงยุติธรรม นำคณะผู้บริหารกระทรวงยุติธรรม ตรวจเยี่ยมและรับฟังบรรยายสรุปภารกิจ พร้อมทั้งมอบนโยบายการทำงาน 





เมื่อวันศุกร์ที่ ๑๒ มกราคม ๒๕๖๑ เวลา ๑๕.๓๐ น. 
พลอากาศเอก ประจิน จั่นตอง รองนายกรัฐมนตรี และรัฐมนตรีว่าการกระทรวงยุติธรรม 
นำคณะผู้บริหารกระทรวงยุติธรรม ตรวจเยี่ยมและรับฟังบรรยายสรุปภารกิจ พร้อมทั้งมอบนโยบายการทำงาน
โดยมี นายประสาร มหาลี้ตระกูล อธิบดีกรมคุมประพฤติ
พร้อมด้วยคณะผู้บริหาร ข้าราชการ และเจ้าหน้าที่ ให้การต้อนรับ และร่วมรับฟังนโยบายการทำงาน 
ณ ห้องประชุมกรมคุมประพฤติ ชั้น ๔ อาคารราชบุรีดิเรกฤทธิ์ ศูนย์ราชการเฉลิมพระเกียรติฯ

โอกาสนี้ รัฐมนตรีว่าการกระทรวงยุติธรรม ได้เน้นย้ำการดำเนินงานในประเด็นต่างๆ อาทิ 
การเร่งรัดการเบิกจ่ายงบประมาณให้เป็นไปตามเป้าหมาย
การเสริมสร้างความรู้ให้กับประชาชน เพื่อป้องกันการกระทำผิด
ตลอดจนวิเคราะห์ข้อมูลของการกระทำผิด ว่าเกิดจากสาเหตุอะไร 
เพื่อนำมาเป็นมาตรการป้องกันและแก้ไขเพื่อการคืนคนดีสู่สังคม
นอกจากนี้ ให้น้อมนำแนวทางจากโครงการกำลังใจในพระดำริ พระเจ้าหลานเธอ พระองค์เจ้าพัชรกิติยาภา
โครงการห้องสมุดพร้อมปัญญา และโครงการรณรงค์ป้องกันและแก้ไขปัญหายาเสพติด
( TO BE NUMBER ONE ) มาปรับใช้เป็นแนวทางในการดำเนินงาน
เพื่อนำไปสู่การเสริมสร้างและพัฒนางานในด้านต่างๆ ต่อไป



ที่มา : http://www.thaigov.go.th/news/contents/details/9363