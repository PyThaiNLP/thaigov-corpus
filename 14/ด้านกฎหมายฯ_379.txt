รัฐบาลไทย-ข่าวทำเนียบรัฐบาล-ก.ยุติธรรม จับมือธนาคารออมสิน และกองทุนหมู่บ้านฯ ช่วยเหลือประชาชนจังหวัดกาฬสินธุ์ กรณีถูกหลอกให้เซ็นสัญญากู้เงิน







                                วันพฤหัสบดีที่ 18 มกราคม 2561                              





    140  













   ก.ยุติธรรม จับมือธนาคารออมสิน และกองทุนหมู่บ้านฯ ช่วยเหลือประชาชนจังหวัดกาฬสินธุ์ กรณีถูกหลอกให้เซ็นสัญญากู้เงิน
 

   นายธวัชชัย ไทยเขียว รองปลัดกระทรวงยุติธรรม เป็นประธานการประชุมเพื่อหารือแนวทางการช่วยเหลือกลุ่มประชาชนในอำเภอท่าคันโท จังหวัดกาฬสินธุ์ กรณีอ้างว่าถูกสถาบันการเงินชุมชนท่าคันโท หลอกให้เซ็นสัญญากู้เงินจากธนาคารออมสินสาขาอำเภอท่าคันโท และถูกฟ้องร้องโดยไ 





          เมื่อวันพุธที่ ๑๗ มกราคม ๒๕๖๑ เวลา ๑๓.๓๐ น. นายธวัชชัย ไทยเขียว รองปลัดกระทรวงยุติธรรม เป็นประธานการประชุมเพื่อหารือแนวทางการช่วยเหลือกลุ่มประชาชนในอำเภอท่าคันโท จังหวัดกาฬสินธุ์ กรณีอ้างว่าถูกสถาบันการเงินชุมชนท่าคันโท หลอกให้เซ็นสัญญากู้เงินจากธนาคารออมสินสาขาอำเภอท่าคันโท และถูกฟ้องร้องโดยไม่สามารถชำระหนี้ได้       
          ทั้งนี้ ที่ประชุมได้มีแนวทางในการช่วยเหลือประชาชน โดยขอให้ธนาคารออมสินพิจารณากรณีการปรับโครงสร้างหนี้โดยขยายอายุสัญญาให้แก่กลุ่มลูกหนี้ที่ยังไม่มีคำพิพากษา และขอให้ชะลอการเร่งรัดชำระหนี้แก่กลุ่มลูกหนี้ที่ถูกพิพากษาให้ชำระหนี้ ซึ่งธนาคารออมสินจะรับไว้เพื่อพิจารณาต่อไป รวมทั้งให้กรมบังคับคดีช่วยเหลือจัดการไกล่เกลี่ยในชั้นบังคับคดีกรณีกลุ่มลูกหนี้ที่ศาลมีคำพิพากษาให้ชำระหนี้กับธนาคารออมสิน สาขาอำเภอท่าคันโทนอกจากนี้ สำนักงานกองทุนหมู่บ้านและชุมชนเมืองแห่งชาติ ได้มีการตรวจสอบข้อเท็จจริงเกี่ยวกับการดำเนินการของคณะกรรมการกองทุนหมู่บ้านอีกทางหนึ่งด้วยแล้ว พร้อมทั้งให้สำนักงานยุติธรรมจังหวัดกาฬสินธุ์แจ้งความคืบหน้าเกี่ยวกับแนวทางการให้ความช่วยเหลือแก่ประชาชนกลุ่มดังกล่าวทราบต่อไปโดยมีผู้แทนจากหน่วยงานที่เกี่ยวข้อง เข้าร่วมฯ ณ ห้องประชุมกระทรวงยุติธรรม ๒ ชั้น ๘ อาคารราชบุรีดิเรกฤทธิ์ ศูนย์ราชการเฉลิมพระเกียรติฯ กรุงเทพฯ



ที่มา : http://www.thaigov.go.th/news/contents/details/9457