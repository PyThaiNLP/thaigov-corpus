รัฐบาลไทย-ข่าวทำเนียบรัฐบาล-“ยุติธรรม” พิจารณาให้ความช่วยเหลือประชาชนตาม พ.ร.บ.กองทุนยุติธรรม







                                วันพฤหัสบดีที่ 25 มกราคม 2561                              





    81  













   “ยุติธรรม” พิจารณาให้ความช่วยเหลือประชาชนตาม พ.ร.บ.กองทุนยุติธรรม
 

   นายธวัชชัย  ไทยเขียว รองปลัดกระทรวงยุติธรรม เป็นประธานการประชุมคณะอนุกรรมการให้ความช่วยเหลือกรุงเทพมหานครและที่เกินอำนาจของคณะอนุกรรมการให้ความช่วยเหลือประจำจังหวัด ครั้งที่ ๑/๒๕๖๑ 





ในวันพุธที่ ๒๔ มกราคม ๒๕๖๑ เวลา ๑๓.๓๐ น.
ณ ห้องประชุมสำนักงานกองทุนยุติธรรม อาคารซอฟต์แวร์ปาร์ค  ชั้น ๒๒ ถนนแจ้งวัฒนะ จังหวัดนนทบุรี 
นายธวัชชัย  ไทยเขียว รองปลัดกระทรวงยุติธรรม
เป็นประธานการประชุมคณะอนุกรรมการให้ความช่วยเหลือกรุงเทพมหานคร
และที่เกินอำนาจของคณะอนุกรรมการให้ความช่วยเหลือประจำจังหวัด ครั้งที่ ๑/๒๕๖๑
เพื่อพิจารณาคำขอรับความช่วยเหลือเสนอคณะอนุกรรมการให้ความช่วยเหลือกรุงเทพมหานครฯ 
ประจำเดือนธันวาคม พ.ศ.๒๕๖๐ ประกอบด้วย
๑) คำขอรับความช่วยเหลือชะลอการพิจารณาของคณะอนุกรรมการให้ความช่วยเหลือกรุงเทพมหานครฯ
จำนวน ๑ ราย ๒ เรื่อง โดยผลการพิจารณาเห็นชอบไม่อนุมัติคำขอดังกล่าว 
๒) คำขอรับความช่วยเหลือประชาชนในการดำเนินคดี จำนวน ๑๐ ราย ๒๗ เรื่อง
โดยผลการพิจารณาเห็นชอบอนุมัติ จำนวน ๑ ราย ๒ เรื่อง ไม่อนุมัติ จำนวน ๖ ราย ๑๘ เรื่อง
และยุติคำขอ จำนวน ๓ ราย ๗ เรื่อง
๓) คำขอรับความช่วยเหลือการขอปล่อยชั่วคราวผู้ต้องหาหรือจำเลย จำนวน ๒๕ ราย ๒๕ เรื่อง
โดยผลการพิจารณาเห็นชอบอนุมัติ จำนวน ๒ ราย ๒ เรื่อง และยุติคำขอ จำนวน ๒๓ ราย ๒๓ เรื่อง
ทั้งนี้ ให้เป็นไปตามหลักเกณฑ์ของพระราชบัญญัติกองทุนยุติธรรม พ.ศ.๒๕๕๘ และระเบียบคณะกรรมการ
กองทุนยุติธรรม ว่าด้วยหลักเกณฑ์ วิธีการ และเงื่อนไขในการช่วยเหลือประชาชนในการดำเนินคดี พ.ศ.๒๕๕๙ 
รวมทั้งระเบียบคณะกรรมการกองทุนยุติธรรมว่าด้วยหลักเกณฑ์ วิธีการ 
และเงื่อนไขในการขอปล่อยชั่วคราวผู้ต้องหาหรือจำเลย พ.ศ.๒๕๕๙
สำหรับผลการให้ความช่วยเหลือประชาชนของสำนักงานกองทุนยุติธรรมในช่วง ๓ เดือนที่ผ่านมา 
(ช่วงเดือนตุลาคม – ธันวาคม ๒๕๖๐) มีการรับคำขอ รวมทั้งสิ้น ๓๓๑ ราย 
โดยส่งเรื่องไปยังสำนักงานยุติธรรมจังหวัด จำนวน ๓๔ ราย
และอยู่ในความรับผิดชอบของคณะอนุกรรมการให้ความช่วยเหลือกรุงเทพมหานครฯ จำนวน ๒๕๙ ราย



ที่มา : http://www.thaigov.go.th/news/contents/details/9604