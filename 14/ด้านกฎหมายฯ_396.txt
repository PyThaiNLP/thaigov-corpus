รัฐบาลไทย-ข่าวทำเนียบรัฐบาล-ก.ยุติธรรม ร่วมมือแก้ไขปัญหาจังหวัดชายแดนภาคใต้ มุ่งรักษาความปลอดภัยในชีวิต และทรัพย์สินของประชาชน







                                วันอังคารที่ 30 มกราคม 2561                              





    77  













   ก.ยุติธรรม ร่วมมือแก้ไขปัญหาจังหวัดชายแดนภาคใต้ มุ่งรักษาความปลอดภัยในชีวิต และทรัพย์สินของประชาชน
 

   นางกรรณิการ์ แสงทอง รองปลัดกระทรวงยุติธรรม เป็นประธานการประชุมรับฟังความเห็นประกอบการจัดทำแผนยุทธศาสตร์การขับเคลื่อนงานแก้ไขปัญหา
จังหวัดชายแดนใต้ของกระทรวงยุติธรรม พ.ศ. ๒๕๖๑ – ๒๕๖๔ และติดตามผลการดำเนินงานในไตรมาส ๑ – ๒  





เมื่อวันจันทร์ที่ ๒๙ มกราคม ๒๕๖๑ เวลา ๑๓.๓๐ น.
นางกรรณิการ์ แสงทอง รองปลัดกระทรวงยุติธรรม
เป็นประธานการประชุมรับฟังความเห็นประกอบการจัดทำแผนยุทธศาสตร์การขับเคลื่อนงานแก้ไขปัญหา
จังหวัดชายแดนใต้ของกระทรวงยุติธรรม พ.ศ. ๒๕๖๑ – ๒๕๖๔ และติดตามผลการดำเนินงานในไตรมาส ๑ – ๒ 
โดยมีผู้แทนจากส่วนราชการในสังกัดกระทรวงยุติธรรม และเจ้าหน้าที่ผู้ที่เกี่ยวข้อง เข้าร่วมฯ 
ณ ห้องประชุมกระทรวงยุติธรรม ๒ ชั้น ๘ อาคาราชบุรีดิเรกฤทธิ์ ศูนย์ราชการเฉลิมพระเกียรติฯ

ทั้งนี้ ที่ประชุมได้รับทราบการบูรณางานของทุกหน่วยงานในสังกัดกระทรวงยุติธรรม 
โดยในปีงบประมาณ พ.ศ. ๒๕๖๑ ได้บูรณาการขับเคลื่อนการแก้ไขปัญหาจังหวัดชายภาคใต้ในด้านต่างๆ 
อาทิ ให้หน่วยงานที่เกี่ยวข้องกำหนดตัวชี้วัดเพื่อเป็นหลักฐานบ่งชี้งานบูรณาการร่วมกัน หน่วยงานต้องมีฐานข้อมูล
การดำเนินการทุกโครงการที่สามารถแลกเปลี่ยนและจัดเก็บได้อย่างเป็นระบบเพื่อรองรับนโยบาย Big data ของรัฐบาล 
โดยเชื่อมโยงฐานข้อมูลกับ DXC งานด้านยุติธรรมชุมชนให้ กพยจ. เป็นกลไกขับเคลื่อนการแก้ไขปัญหาในพื้นที่ 
เช่น การป้องกัน อาชญากรรม การแก้ปัญหาความยากจน การให้ความรู้แก่ประชาชน เป็นต้น 
พร้อมทั้งได้รายงานผลการดำเนินงานตามแผนงานบูรณาการขับเคลื่อนการแก้ไขปัญหาจังหวัดชายภาคใต้ 
ประจำปีงบประมาณ พ.ศ. ๒๕๖๑ ณ เดือนธันวาคม ๒๕๖๐       
(ไตรมาส ๑) ให้ที่ประชุมรับทราบและเร่งรัดการดำเนินการให้เป็นไปตามกรอบระยะเวลาของแผน
 นอกจากนี้ ที่ประชุมได้ร่วมกันหารือรายละเอียดคำของบประมาณ ประจำปีงบประมาณ พ.ศ. ๒๕๖๒ ของส่วนราชการ
ให้สอดคล้องกับตัวชี้วัดตามแผนงานบูรณาการเพื่อขับเคลื่อนการแก้ไขปัญหาจังหวัดชายแดนภาคใต้โดยตรง         
ไม่ซ้ำซ้อน มุ่งรักษาความปลอดภัยในชีวิตและทรัพย์สินของประชาชน รวมถึงแก้ไขปัญหาที่ต้นเหตุของความรุนแรง 
โดยให้ความสำคัญกับการอำนวยความยุติธรรมที่เข้าถึงประชาชน ลดความเหลื่อมล้ำและเท่าเทียมกัน 
ตลอดจนที่ประชุมยังได้ให้ความเห็นประกอบการจัดทำร่างแผนยุทธศาสตร์การขับเคลื่อนการแก้ไขปัญหาจังหวัดชายแดนใต้
ของกระทรวงยุติธรรม พ.ศ.๒๕๖๑ - ๒๕๖๔ ซึ่งเน้นแนวทางและกลยุทธ์ขับเคลื่อนที่สำคัญด้านความมั่นคง            
๒ งานหลัก คือ งานอำนวยความยุติธรรม และงานบังคับใช้กฎหมาย โดยยึดกรอบตามร่างแผนยุทธศาสตร์ความมั่นคง มั่งคั่ง ยั่งยืน
ในพื้นที่จังหวัดชายแดนภาคใต้ พ.ศ. ๒๕๖๑ – ๒๕๖๔ ของสภาความมั่นคงแห่งชาติเป็นแนวทาง



ที่มา : http://www.thaigov.go.th/news/contents/details/9720