รัฐบาลไทย-ข่าวทำเนียบรัฐบาล-กระทรวงยุติธรรม โดยกรมบังคับคดี ร่วมกับสำนักงานคณะกรรมการการอุดมศึกษาลงนามบันทึกความเข้าใจการเชื่อมโยงข้อมูลบุคคลที่ศาลมีคำสั่งพิทักษ์ทรัพย์และพิพากษาล้มละลาย







                                วันอังคารที่ 30 มกราคม 2561                              





    186  













   กระทรวงยุติธรรม โดยกรมบังคับคดี ร่วมกับสำนักงานคณะกรรมการการอุดมศึกษาลงนามบันทึกความเข้าใจการเชื่อมโยงข้อมูลบุคคลที่ศาลมีคำสั่งพิทักษ์ทรัพย์และพิพากษาล้มละลาย
 

   สำนักงานคณะกรรมการการอุดมศึกษา (สกอ.) และกรมบังคับคดี ลงนามบันทึกความเข้าใจว่าด้วยการเชื่อมโยงข้อมูลบุคคลที่ศาลมีคำสั่งพิทักษ์ทรัพย์และพิพากษาล้มละลาย  





ในวันที่ ๓๐ มกราคม ๒๕๖๑ เวลา ๑๐.๐๐ น. สำนักงานคณะกรรมการการอุดมศึกษา (สกอ.) 
และกรมบังคับคดี ลงนามบันทึกความเข้าใจว่าด้วยการเชื่อมโยงข้อมูลบุคคล
ที่ศาลมีคำสั่งพิทักษ์ทรัพย์และพิพากษาล้มละลาย 
โดยมีนายขจร จิตสุขุมมงคล รองเลขาธิการคณะกรรมการการอุดมศึกษา 
รักษาราชการแทนเลขาธิการคณะกรรมการการอุดมศึกษา
และนางสาวรื่นวดี สุวรรณมงคล อธิบดีกรมบังคับคดี ร่วมลงนามเพื่อเพิ่มประสิทธิภาพในการปฏิบัติงานของทั้งสองฝ่าย 
ณ ห้องประชุมคชสาร ๒ ชั้น ๓ อาคารกรมบังคับคดี

นางสาวรื่นวดี สุวรรณมงคล อธิบดีกรมบังคับคดี กล่าวว่า ความร่วมมือกันระหว่าง
กรมบังคับคดี และสำนักงานคณะกรรมการการอุดมศึกษา เป็นการพัฒนาการทำงานร่วมกัน
โดยการเชื่อมโยงข้อมูลที่เป็นข้อมูลสาธารณะเกี่ยวกับบุคคลที่ศาลมีคำสั่งพิทักษ์ทรัพย์ และพิพากษาให้ล้มละลาย
ผ่านระบบสนับสนุนการแลกเปลี่ยนข้อมูลระหว่างคอมพิวเตอร์ผ่านระบบเครือข่าย (Online Web Service) 
เพื่อส่งเสริมให้เกิดการมีส่วนร่วมในกระบวนการทำงานของภาครัฐ และเพิ่มประสิทธิภาพในการปฏิบัติงาน 
ให้รวดเร็ว สมบูรณ์ ถูกต้องมากยิ่งขึ้น ในบันทึกความเข้าใจในครั้งนี้ สำนักงานคณะกรรมการการอุดมศึกษา
สามารถนำข้อมูลบุคคลที่จะต้องชำระหนี้ตามคำพิพากษาให้แก่สำนักงานคณะกรรมการการอุดมศึกษา  
มาตรวจสอบยืนยันข้อมูลกับกรมบังคับคดี และจะเป็นประโยชน์ในการตรวจสอบสถานะของผู้ผิดนัดสัญญารับทุนการศึกษา
จากสำนักงานคณะกรรมการการอุดมศึกษา ซึ่งเป็นการนำระบบอิเล็กทรอนิกส์มาใช้ในการปฏิบัติงาน 
เพื่อให้สอดคล้องกับนโยบายของรัฐบาลการพัฒนาสู่ระบบดิจิทัล Thailind ๔.๐ 
และตามนโยบายของกรมบังคับคดี ภายใต้แนวคิด “LED ๔.๐”



ที่มา : http://www.thaigov.go.th/news/contents/details/9723