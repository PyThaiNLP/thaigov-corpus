รัฐบาลไทย-ข่าวทำเนียบรัฐบาล-รองนายกรัฐมนตรี และรัฐมนตรีว่าการกระทรวงยุติธรรม ตรวจเยี่ยมและมอบนโยบายการทำงานให้กับ สถาบันอนุญาโตตุลาการ







                                วันพฤหัสบดีที่ 1 กุมภาพันธ์ 2561                              





    150  













   รองนายกรัฐมนตรี และรัฐมนตรีว่าการกระทรวงยุติธรรม ตรวจเยี่ยมและมอบนโยบายการทำงานให้กับ สถาบันอนุญาโตตุลาการ
 

   พลอากาศเอก ประจิน จั่นตอง รองนายกรัฐมนตรี และรัฐมนตรีว่าการกระทรวงยุติธรรม นำคณะผู้บริหารกระทรวงยุติธรรม ตรวจเยี่ยมและรับฟังบรรยายสรุปภารกิจ
ของสถาบันอนุญาโตตุลาการ พร้อมทั้งมอบนโยบายการทำงาน  





ในวันพฤหัสบดีที่ ๑ กุมภาพันธ์ ๒๕๖๑ เวลา ๑๐.๓๐ น. 
พลอากาศเอก ประจิน จั่นตอง รองนายกรัฐมนตรี และรัฐมนตรีว่าการกระทรวงยุติธรรม 
นำคณะผู้บริหารกระทรวงยุติธรรม ตรวจเยี่ยมและรับฟังบรรยายสรุปภารกิจ
ของสถาบันอนุญาโตตุลาการ พร้อมทั้งมอบนโยบายการทำงาน 
โดยมี นายพสิษฐ์ อัศววัฒนาพร ผู้อำนวยการสถาบันอนุญาโตตุลาการ 
(Thailand Arbitration Center หรือ THAC)
พร้อมด้วยคณะผู้บริหารและเจ้าหน้าที่ร่วมรับฟังนโยบายการทำงาน 
ณ ห้องประชุมสถาบันอนุญาโตตุลาการ (THAC) อาคารภิรัช ทาวเวอร์ ชั้น ๒๖
ถนนสุขุมวิท แขวงคลองตันเหนือ เขตวัฒนา กรุงเทพมหานคร

โอกาสนี้ รัฐมนตรีว่าการกระทรวงยุติธรรม ได้เน้นย้ำการดำเนินงานในประเด็นต่างๆ อาทิ 
การให้สถาบันอนุญาโตตุลาการเป็นสถาบันในการกำกับดูแลและให้บริการด้านอนุญาโตตุลาการของประเทศ 
รวมทั้งยกระดับการให้บริการให้เป็นไปตามมาตรฐานสากล
นอกจากนี้ กำหนดมาตรการเพื่ออำนวยความสะดวกให้กับผู้ขอรับการบริการของสถาบันอนุญาโตตุลาการ
ทั้งชาวไทยและชาวต่างชาติ เพื่อให้ผู้ที่มีความต้องการใช้บริการอนุญาโตตุลาการ
ได้รับบริการที่มีประสิทธิภาพและเป็นธรรม
ตลอดจน เร่งสร้างการรับรู้ให้แก่กลุ่มเป้าหมาย ประกอบด้วย ส่วนราชการ รัฐวิสาหกิจ ภาคเอกชน
และประชาชนได้รับทราบเกี่ยวกับภารกิจและงานบริการของสถาบันอนุญาโตตุลาการ 
โดยใช้กลไกการประชาสัมพันธ์ให้ครอบคลุมทุกช่องทางการสื่อสาร
เพื่อให้กลุ่มเป้าหมายได้รับทราบข้อมูลที่ถูกต้อง และมีความเชื่อมั่นต่อระบบการอนุญาโตตุลาการ 
อันจะส่งผลให้มีผู้ใช้บริการอนุญาโตตุลาการมากขึ้น



ที่มา : http://www.thaigov.go.th/news/contents/details/9783