รัฐบาลไทย-ข่าวทำเนียบรัฐบาล-ศูนย์บริการร่วมกระทรวงยุติธรรม พร้อมให้ความช่วยเหลือประชาชนที่ได้รับความเดือดร้อน  







                                วันศุกร์ที่ 2 กุมภาพันธ์ 2561                              





    77  













   ศูนย์บริการร่วมกระทรวงยุติธรรม พร้อมให้ความช่วยเหลือประชาชนที่ได้รับความเดือดร้อน  
 

   นายธวัชชัย ไทยเขียว รองปลัดกระทรวงยุติธรรม ตรวจเยี่ยมการดำเนินงานด้านการรับเรื่องราวร้องทุกข์ ร้องเรียน ของศูนย์บริการร่วมกระทรวงยุติธรรม  





ในวันศุกร์ที่ ๒ กุมภาพันธ์ ๒๕๖๑ เวลา ๐๙.๐๐ น.
ณ ศูนย์บริการร่วมกระทรวงยุติธรรม ชั้น ๒ อาคารราชบุรีดิเรกฤทธิ์ ศูนย์ราชการเฉลิมพระเกียรติฯ
นายธวัชชัย ไทยเขียว รองปลัดกระทรวงยุติธรรม
ตรวจเยี่ยมการดำเนินงานด้านการรับเรื่องราวร้องทุกข์ ร้องเรียน ของศูนย์บริการร่วมกระทรวงยุติธรรม 
โอกาสนี้ได้ตรวจเยี่ยมระบบการให้บริการด้านงานยุติธรรมแก่ประชาชนในด้านต่างๆ อาทิ 
การให้บริการของกองทุนยุติธรรม สำนักงานกองทุนยุติธรรม ตามพระราชบัญญัติกองทุนยุติธรรม พ.ศ. ๒๕๕๘
และการให้ความช่วยเหลือด้านการเงินแก่ผู้เสียหายและจำเลยในคดีอาญากรณี เจ็บ ตาย 
ตาม พ.ร.บ. ค่าตอบแทนผู้เสียหายและค่าทดแทนและค่าใช้จ่ายแก่จำเลยในคดีอาญา พ.ศ. ๒๕๔๔ 
รวมถึงงานบริการให้คำปรึกษาด้านกฎหมายแก่ประชาชนจากคลินิกยุติธรรม 
กรมคุ้มครองสิทธิและเสรีภาพ กระทรวงยุติธรรม 
พร้อมนี้ ได้ให้กำลังใจแก่เจ้าหน้าที่ผู้ปฏิบัติงานเพื่อเป็นการสร้างขวัญกำลังใจ
ต่อการปฏิบติหน้าที่ และได้เน้นย้ำเรื่องการปฏิบัติงานโดยขอให้เจ้าหน้าที่ทุกคนให้ความช่วยเหลือประชาชน
อย่างเต็มความสามารถ รวดเร็ว เป็นธรรม และเต็มใจให้บริการ
นอกจากนี้ ยังกล่าวทักทายและให้กำลังใจแก่ประชาชนที่ได้รับความเดือดร้อนและมาขอรับความช่วยเหลือ
จากกระทรวงยุติธรรม ณ จุดให้บริการต่างๆ อีกด้วย  

ทั้งนี้หากประชาชนที่ไม่ได้รับความเป็นธรรม สามารถร้องเรียน ร้องทุกข์ 
ขอรับความช่วยเหลือได้ที่ศูนย์บริการร่วมกระทรวงยุติธรรม 
เลขที่ ๑๒๐ หมู่ ๓ อาคารราชบุรีดิเรกฤทธิ์ ศูนย์ราชการเฉลิมพระเกียรติฯ 
ถนนแจ้งวัฒนะ แขวงทุ่งสองห้อง เขตหลักสี่กรุงเทพฯ ๑๐๒๑๐ 
โทรสายด่วนยุติธรรม ๑๑๑๑ กด ๗๗ หรือโทรศัพท์ ๐๒-๑๔๑๕๑๐๐ 



ที่มา : http://www.thaigov.go.th/news/contents/details/9814