รัฐบาลไทย-ข่าวทำเนียบรัฐบาล-“ยุติธรรม” โดยโครงการกำลังใจฯ ร่วมมือกับ Carcel  มุ่งเสริมสร้างและพัฒนาทักษะการออกแบบและตัดเย็บเสื้อผ้าให้ผู้ต้องขังหญิงในเรือนจำ 







                                วันอังคารที่ 13 กุมภาพันธ์ 2561                              





    111  













   “ยุติธรรม” โดยโครงการกำลังใจฯ ร่วมมือกับ Carcel  มุ่งเสริมสร้างและพัฒนาทักษะการออกแบบและตัดเย็บเสื้อผ้าให้ผู้ต้องขังหญิงในเรือนจำ 
 

   กระทรวงยุติธรรม โดยโครงการกำลังใจฯ ร่วมมือกับ Carcel มุ่งเสริมสร้างและพัฒนาทักษะการออกแบบและตัดเย็บเสื้อผ้าให้ผู้ต้องขังหญิงในเรือนจำ  





ในวันจันทร์ที่ ๑๒ กุมภาพันธ์ ๒๕๖๑ เวลา ๑๖.๐๐ น.
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม
พร้อมด้วย Mrs. Anne Veronica Faerge D’Souza CEO and Founder of Carcel - Made In prison IVS
ร่วมลงนามบันทึกความเข้าใจ (MOU) เรื่อง ความร่วมมือเพื่อเสริมสร้างและพัฒนาทักษะการออกแบบ
และตัดเย็บเสื้อผ้าให้ผู้ต้องขังหญิงในเรือนจำ
ระหว่างกระทรวงยุติธรรม โดยโครงการกำลังใจในพระดำริพระเจ้าหลานเธอ พระองค์เจ้าพัชรกิติยาภา
ร่วมกับ Carcel (บริษัท Made In Prison VS จำกัด) ซึ่งเป็นบริษัทที่จดทะเบียนในราชอาณาจักรเดนมาร์ก 
โดยผลิตเสื้อผ้าแนวสโลว์แฟชั่นที่ขายเสื้อผ้าหรูหราจากฝีมือผู้ต้องขังหญิงในเรือนจำ
เพื่อร่วมกันพัฒนาคุณภาพชีวิตผู้ต้องขังหญิงด้วยการเสริมสร้างทักษะและสร้างงานที่ต้องอาศัยฝีมือชั้นสูง
โดยจัดให้มีการฝึกอบรมวิชาชีพที่เหมาะสมกับตลาดแรงงานให้แก่ผู้ต้องขังหญิง 
รวมทั้งสร้างความร่วมมือในการจัดตั้งการผลิตเสื้อผ้าที่มีคุณภาพสูง ณ ทัณฑสถานหญิงเชียงใหม่
ตลอดจนสร้างรายได้จากการฝึกวิชาชีพให้แก่ผู้ต้องขังหญิงให้ได้รับค่าตอบแทนที่เป็นธรรม
และพัฒนาความร่วมมือในการขับเคลื่อนโครงการฯ ให้สามารถขยายไปสู่เรือนจำอื่นๆ ในอนาคต
เพื่อให้การกลับเข้าสู่สังคมของผู้ต้องขังหญิงประสบความสำเร็จตามข้อกำหนดกรุงเทพฯ (Bangkok Rules)
โดยมี นางกรรณิการ์ แสงทอง รองปลัดกระทรวงยุติธรรม
พันตำรวจเอก ณรัชต์ เศวตนันทน์ อธิบดีกรมราชทัณฑ์ ร่วมลงนามเป็นสักขีพยาน
พร้อมด้วยผู้แทนจากหน่วยงานในสังกัดกระทรวงยุติธรรม และผู้เกี่ยวข้อง
เข้าร่วมฯ ณ ห้องรับรองกระทรวงยุติธรรม ชั้น ๒ อาคารราชบุรีดิเรกฤทธิ์ ศูนย์ราชการเฉลิมพระเกียรติฯ

โอกาสนี้ ปลัดกระทรวงยุติธรรม กล่าวตอนหนึ่งว่า
การดำเนินงานของกระทรวงยุติธรรมในมิติการพัฒนาพฤตินิสัยผู้กระทำผิดของกรมราชทัณฑ์
กรมพินิจและคุ้มครองเด็กและเยาวชน และกรมคุมประพฤตินั้น 
หากต้องการจะลดปัญหาการกระทำผิดซ้ำของผู้กระทำผิดจะต้องทำให้พวกเขาเหล่านั้น
สามารถใช้ชีวิตอยู่ในสังคมภายนอกได้ โดยกลไกหนึ่งคือ การเสริมทักษะด้านอาชีพที่สามารถนำไปใช้ได้จริง
และมีตลาดรองรับการประกอบอาชีพภายหลังพ้นโทษ 
นอกจากนี้ ในปัจจุบันได้นำการวิเคราะห์ข้อมูลขนาดใหญ่ (Big Data) 
มาใช้ในการวิเคราะห์ปัญหาการกระทำผิดซ้ำของผู้กระทำผิด เพื่อสร้างกลไกการลดการกระทำผิดซ้ำ
ของผู้กระทำผิดแต่ละคนให้ชัดเจนยิ่งขึ้น ซึ่งมีเป้าหมายที่จะลดการก่ออาชญากรรมซ้ำลงให้ได้ ๑๐%



ที่มา : http://www.thaigov.go.th/news/contents/details/10052