รัฐบาลไทย-ข่าวทำเนียบรัฐบาล-รมว.ยุติธรรม เน้นย้ำส่วนราชการในสังกัด ประสานความร่วมมือกับทุกหน่วยงานเพื่อช่วยเหลือประชาชน 







                                วันพฤหัสบดีที่ 27 เมษายน 2560                              





    163  













   รมว.ยุติธรรม เน้นย้ำส่วนราชการในสังกัด ประสานความร่วมมือกับทุกหน่วยงานเพื่อช่วยเหลือประชาชน 
 

   การประชุมผู้บริหารกระทรวงยุติธรรมด้วยระบบการประชุมทางไกลผ่านจอภาพ (Video Conference System) กับหน่วยงานภูมิภาค ครั้งที่ ๔/๒๕๖๐ เพื่อรับทราบและติดตามผลการดำเนินงานของส่วนราชการในสังกัดกระทรวงยุติธรรม 





เมื่อวันพุธที่ ๒๖ เมษายน ๒๕๖๐ เวลา ๑๓.๐๐ น.
ณ ห้องประชุมกระทรวงยุติธรรม ๑ ชั้น ๙ อาคาราชบุรีดิเรกฤทธิ์ ศูนย์ราชการเฉลิมพระเกียรติฯ
นายสุวพันธุ์ ตันยุวรรธนะ รัฐมนตรีว่าการกระทรวงยุติธรรม
เป็นประธานการประชุมผู้บริหารกระทรวงยุติธรรมด้วยระบบการประชุมทางไกลผ่านจอภาพ
(Video Conference System) กับหน่วยงานภูมิภาค ครั้งที่ ๔/๒๕๖๐
เพื่อรับทราบและติดตามผลการดำเนินงานของส่วนราชการในสังกัดกระทรวงยุติธรรม
ในการขับเคลื่อนการดำเนินงานตามนโยบายและยุทธศาสตร์กระทรวงยุติธรรม ๖ ด้าน ได้แก่ ๑.ด้านการป้องกันและปราบปรามยาเสพติด ๒. การสร้างความปลอดภัยและความสงบสุขในสังคม ๓. การอำนวยความยุติธรรมในด้านต่างๆ อาทิ การขับเคลื่อนสำนักงานยุติธรรมจังหวัด ศูนย์ยุติธรรมชุมชน กองทุนยุติธรรม
และการช่วยเหลือประชาชนในด้านกฎหมาย รวมถึงการสร้างความเป็นธรรมในจังหวัดชายแดนภาคใต้ เป็นต้น
๔. การพัฒนากฎหมายและกระบวนการยุติธรรม ๕. การป้องกันและปราบปรามอาชญากรรมด้านความมั่นคง และ ๖. การเสริมสร้างความปรองดอง
 
นอกจากนี้รัฐมนตรีว่าการกระทรวงยุติธรรม ได้เน้นย้ำให้ส่วนราชการดำเนินการในด้านต่างๆ ดังนี้
๑. เสริมสร้างการรับรู้ให้แก่ประชาชนเกี่ยวกับบทบาทภารกิจ และงานบริการด้านต่างๆ ของกระทรวงยุติธรรม
ให้สามารถเข้าถึงประชาชนได้อย่างทั่วถึง  
๒. ส่วนราชการในสังกัดกระทรวงยุติธรรมในพื้นที่ต้องทำงานเชิงรุกและบูรณาการการทำงานระหว่างกัน
เพื่อช่วยเหลือประชาชนที่ได้รับความเดือดร้อน
๓. สร้างความเชื่อมโยงระบบการทำงานจากคณะกรรมการพัฒนาการบริหารงานยุติธรรมแห่งชาติ
กับคณะกรรมการพัฒนาการบริหารงานยุติธรรมระดับจังหวัดเพื่อเชื่อมต่อกับศูนย์ดำรงธรรม กระทรวงมหาดไทย ในระดับพื้นที่เพื่อเป็นกลไกในการช่วยเหลือประชาชนในด้านการอำนวยความยุติธรรมลดความเหลื่อมล้ำ
๔. สำนักงาน ป.ป.ส. ต้องร่วมมือกับกระทรวงสาธารณสุขในการแก้ไขปัญหายาเสพติด โดยเน้นการป้องกัน
บำบัดฟื้นฟูให้มีประสิทธิภาพมากยิ่งขึ้น พร้อมทั้งประชาสัมพันธ์ให้สังคมได้รับทราบอย่างต่อเนื่อง



ที่มา : http://www.thaigov.go.th/news/contents/details/3325