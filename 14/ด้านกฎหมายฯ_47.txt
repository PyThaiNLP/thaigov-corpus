รัฐบาลไทย-ข่าวทำเนียบรัฐบาล-รมว.ยุติธรรม นำคณะผู้บริหารลงพื้นที่จังหวัดพิษณุโลก มอบนโยบายขับเคลื่อนการทำงานระดับพื้นที่สู่ Thailand ๔.๐







                                วันศุกร์ที่ 28 เมษายน 2560                              





    292  













   รมว.ยุติธรรม นำคณะผู้บริหารลงพื้นที่จังหวัดพิษณุโลก มอบนโยบายขับเคลื่อนการทำงานระดับพื้นที่สู่ Thailand ๔.๐
 

   นายสุวพันธุ์ ตันยุวรรธนะ รัฐมนตรีว่าการกระทรวงยุติธรรม เป็นประธานการประชุมโครงการยุติธรรมสู่หมู่บ้าน นำบริการรัฐสู่ประชาชน ครั้งที่ ๓ ประจำปี ๒๕๖๐ 





เมื่อวันศุกร์ที่ ๒๘ เมษายน ๒๕๖๐ เวลา ๐๙.๓๐ น.
นายสุวพันธุ์ ตันยุวรรธนะ รัฐมนตรีว่าการกระทรวงยุติธรรม
เป็นประธานการประชุมโครงการยุติธรรมสู่หมู่บ้าน
นำบริการรัฐสู่ประชาชน ครั้งที่ ๓ ประจำปี ๒๕๖๐
เพื่อมอบนโยบายการอำนวยความยุติธรรมในระดับพื้นที่ และตรวจติดตามผลการดำเนินงาน
ของหน่วยงานในสังกัดกระทรวงยุติธรรมในพื้นที่ ๙ จังหวัดภาคเหนือตอนล่าง
ประกอบด้วย จังหวัดพิษณุโลก ตาก สุโขทัย อุตรดิตถ์
กำแพงเพชร พิจิตร อุทัยธานี เพชรบูรณ์ และจังหวัดนครสวรรค์
ณ โรงแรมภัทธารา รีสอร์ท แอนด์ สปา ถนนไชยานุภาพ อำเภอเมือง จังหวัดพิษณุโลก
ทั้งนี้รัฐมนตรีว่าการกระทรวงยุติธรรม ได้กล่าวถึงแนวทางการดำเนินงานของกระทรวงยุติธรรม
ไปสู่ Thailand ๔.๐ ว่า ต้องดำเนินงานให้ครอบคลุมเป้าหมาย ๒ มิติ คือ
๑) การสร้างความเข้มแข็งภายในองค์กร และ
๒) การเชื่อมโยงภาคีเครือข่ายทั้งภายในและต่างประเทศ
โดยการดำเนินงานดังกล่าว จะต้องคำนึงถึงหลักพื้นฐาน  ๔ อย่าง คือ
๑) การสร้างทรัพยากรมนุษย์ที่มีความเชี่ยวชาญทางด้านวิชาชีพ และมีจิตใจที่ดีงาม
๒) การสร้างนวัตกรรมการทำงานในรูปแบบใหม่ๆ ที่มีความคิดนอกกรอบแต่ถูกต้องตามระเบียบ
๓) มีระบบเทคโนโลยีที่ทันสมัย สอดคล้องกับการทำงานในปัจจุบัน
เช่น ระบบฐานข้อมูลที่สามารถเชื่อมโยงถึงกันได้
และ ๔) การทำงานในลักษณะของเครือข่ายทั้งภายในและภายนอก

นอกจากนี้ รัฐมนตรีว่าการกระทรวงยุติธรรม
ยังได้เน้นย้ำถึงลักษณะการทำงานของหน่วยงานในสังกัดในส่วนภูมิภาคว่า
การอำนวยความยุติธรรมและลดความเหลื่อมล้ำ จะต้องยึดประชาชนเป็นศูนย์กลาง
โดยทุกหน่วยงานจะต้องให้ความช่วยเหลือประชาชน
ผ่านการบูรณาการการทำงานทั้งภายในและภายนอก
เพื่อเชื่อมโยงการทำงานระหว่างส่วนกลางและส่วนภูมิภาค
ให้สามารถตอบสนองความต้องการของประชาชนได้อย่างเป็นรูปธรรมมากยิ่งขึ้น

ต่อจากนั้นเวลา ๑๓.๐๐ น. 
รัฐมนตรีว่าการกระทรวงยุติธรรม นำคณะผู้บริหารกระทรวงยุติธรรม 
ตรวจเยี่ยมการทำงานของเจ้าหน้าที่ ณ เรือนจำกลางพิษณุโลก 
ในการนี้ รัฐมนตรีว่าการกระทรวงยุติธรรมได้เน้นย้ำให้เจ้าหน้าที่เรือนจำ
รักษากฎระเบียบ และข้อบังคับอย่างเคร่งครัด เพื่อให้การดำเนินงานของกรมราชทัณฑ์
ในฐานะปลายทางของกระบวนการยุติธรรม เกิดผลสัมฤทธิ์ 
สามารถปรับเปลี่ยนความคิด ทัศนคติ และพฤติกรรม
ของผู้ต้องขังให้กลับกลายเป็นคนดีก่อนคืนสู่สังคมต่อไป



ที่มา : http://www.thaigov.go.th/news/contents/details/3390