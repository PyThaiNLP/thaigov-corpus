รัฐบาลไทย-ข่าวทำเนียบรัฐบาล-ก.ยุติธรรม ลงพื้นที่จังหวัดพิษณุโลก สร้างความร่วมมือกับกองทุนหมู่บ้าน  เพื่อช่วยเหลือประชาชนในพื้นที่







                                วันจันทร์ที่ 1 พฤษภาคม 2560                              





    195  













   ก.ยุติธรรม ลงพื้นที่จังหวัดพิษณุโลก สร้างความร่วมมือกับกองทุนหมู่บ้าน  เพื่อช่วยเหลือประชาชนในพื้นที่
 

   กระทรวงยุติธรรม ลงพื้นที่จังหวัดพิษณุโลก สร้างความร่วมมือกับกองทุนหมู่บ้าน เพื่อช่วยเหลือประชาชนในพื้นที่ 





เมื่อวันพฤหัสบดีที่ ๒๗ เมษายน ๒๕๖๐ เวลา ๑๑.๐๐ น.
นางสาวพรพรรณ มณีสถิตย์ หัวหน้าคณะทำงานรัฐมนตรีว่าการกระทรวงยุติธรรม 
และนางนงภรณ์ รุ่งเพ็ชรวงศ์ รองอธิบดีกรมคุ้มครองสิทธิและเสรีภาพ
พร้อมด้วยคณะเจ้าหน้าที่สำนักงานยุติธรรมจังหวัดพิษณุโลก
พบปะกับสมาชิกกองทุนหมู่บ้านและชุมชนเมืองแห่งชาติพื้นที่หมู่ที่ ๑ ตำบลมะตูม
อำเภอพรหมพิราม จังหวัดพิษณุโลก
และสมาชิกกองทุนหมู่บ้านและชุมชนเมืองแห่งชาติพื้นที่หมู่บ้านวังมะสะ 
หมู่ที่ ๖ ตำบลท่าช้าง อำเภอพรหมพิราม จังหวัดพิษณุโลก
จากการอำนวยความสะดวกของนายนที ขลิบทอง ผู้อำนวยการสำนักงานกองทุนหมู่บ้านและชุมชนเมืองแห่งชาติ 
ถือเป็นจุดเริ่มต้นของการขับเคลื่อนงานยุติธรรมชุมชน
ตามนโยบายของนายสุวพันธุ์ ตันยุวรรธนะ รัฐมนตรีว่าการกระทรวงยุติธรรม
ทั้งนี้ จากการพบปะกับสมาชิกกองทุนหมู่บ้านฯ 
ได้มีประชาชนในพื้นที่ขอให้กระทรวงยุติธรรมช่วยเหลือปัญหาหนี้นอกระบบ ปัญหาเงินกองทุนที่มีการฉ้อโกง
และปัญหาข้อพิพาทที่ดินทำกินระหว่างประชาชนในชุมชน 
ซึ่งสำนักงานยุติธรรมจังหวัดพิษณุโลกจะเข้าไปให้ความช่วยเหลือต่อไป

ต่อมาเวลา ๑๕.๓๐ น. 
หัวหน้าคณะทำงานรัฐมนตรีว่าการกระทรวงยุติธรรมและรองอธิบดีกรมคุ้มครองสิทธิและเสรีภาพ
 เดินทางตรวจเยี่ยมการดำเนินงานของศูนย์ไกล่เกลี่ยระงับข้อพิพาทชุมชน ตำบลบ้านกร่าง 
ณ ที่ทำการองค์การบริหารส่วนตำบลบ้านกร่าง อำเภอเมืองพิษณุโลก จังหวัดพิษณุโลก

โอกาสนี้หัวหน้าคณะทำงานรัฐมนตรีว่าการกระทรวงยุติธรรม     
ได้กล่าวชื่นชมการดำเนินงานของศูนย์ไกล่เกลี่ยระงับข้อพิพาทชุมชน ตำบลบ้านกร่าง 
ว่ามีแนวทางการดำเนินงานที่เข้มแข็งและน่าชื่นชม
 ซึ่งนอกจากจะให้ความช่วยเหลือประชาชนในการดำเนินการไกล่เกลี่ยฯ ให้แก่ประชาชนในพื้นที่แล้ว 
ศูนย์ไกล่เกลี่ยฯ แห่งนี้ ยังให้ความช่วยเหลือแก่ประชาชนในชุมชนใกล้เคียงอีกด้วย



ที่มา : http://www.thaigov.go.th/news/contents/details/3415