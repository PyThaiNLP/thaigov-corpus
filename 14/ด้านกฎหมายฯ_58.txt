รัฐบาลไทย-ข่าวทำเนียบรัฐบาล-ยธ. รับเรื่องจากทนายสงกานต์ฯ กรณีเรียกร้อง ให้พิจารณาพักการลงโทษ ตา ยาย บุกรุกป่าสงวนฯ ในจังหวัดกาฬสินธุ์







                                วันจันทร์ที่ 8 พฤษภาคม 2560                              





    144  













   ยธ. รับเรื่องจากทนายสงกานต์ฯ กรณีเรียกร้อง ให้พิจารณาพักการลงโทษ ตา ยาย บุกรุกป่าสงวนฯ ในจังหวัดกาฬสินธุ์
 

   ขอให้กระทรวงยุติธรรมพิจารณาพักการลงโทษ และให้เสนอขอพระราชทานอภัยโทษ ให้แก่นายอุดม และนางแดง ศิริสอน กรณีถูกศาลฎีกาพิพากษาถึงที่สุดจำคุก ๕ ปี
ในคดีร่วมกันบุกรุก แผ้วถาง ก่อสร้าง และลักลอบตัดไม้ จำนวน ๗๒ ไร่ 





เมื่อวันจันทร์ที่ ๘ พฤษภาคม ๒๕๖๐ เวลา ๑๐.๓๐ น.
ณ บริเวณด้านหน้าศูนย์บริการร่วมฯ อาคารราชบุรีดิเรกฤทธิ์ ศูนย์ราชการเฉลิมพระเกียรติฯ
นายสงกานต์ อัจฉริยะทรัพย์ ประธานเครือข่ายต่อต้านการบ่อนทำลายชาติ ศาสนา พระมหากษัตริย์
เข้ายื่นหนังสือต่อนายอินทราวุธ สมมาตร หัวหน้าศูนย์บริการร่วมกระทรวงยุติธรรม
เพื่อขอให้กระทรวงยุติธรรมพิจารณาพักการลงโทษ และให้เสนอขอพระราชทานอภัยโทษ
ให้แก่นายอุดม และนางแดง ศิริสอน กรณีถูกศาลฎีกาพิพากษาถึงที่สุดจำคุก ๕ ปี
ในคดีร่วมกันบุกรุก แผ้วถาง ก่อสร้าง และลักลอบตัดไม้ จำนวน ๗๒ ไร่
 ในเขตป่าสงวนแห่งชาติดงระแนง จังหวัดกาฬสินธุ์

ทั้งนี้กระทรวงยุติธรรม พร้อมจะประสานไปยังหน่วยงานในสังกัด
ให้พิจารณาตามระเบียบกฎหมายที่เกี่ยวข้องต่อไป



ที่มา : http://www.thaigov.go.th/news/contents/details/3604