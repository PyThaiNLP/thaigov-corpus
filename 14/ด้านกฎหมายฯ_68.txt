รัฐบาลไทย-ข่าวทำเนียบรัฐบาล-“ยุติธรรม” เปิดเวทีศึกษาการกระทำผิดซ้ำในกลุ่มผู้ต้องขังโครงการกำลังใจฯ







                                วันพฤหัสบดีที่ 18 พฤษภาคม 2560                              





    123  













   “ยุติธรรม” เปิดเวทีศึกษาการกระทำผิดซ้ำในกลุ่มผู้ต้องขังโครงการกำลังใจฯ
 

   นางกรรณิการ์ แสงทอง รองปลัดกระทรวงยุติธรรม เป็นประธานการประชุมเชิงปฏิบัติการ เรื่อง การศึกษาการกระทำผิดซ้ำในกลุ่มผู้ต้องขังในโครงการกำลังใจฯ  





เมื่อวันพฤหัสบดีที่ ๑๑ พฤษภาคม ๒๕๖๐ เวลา ๑๖.๐๐ น.
นางกรรณิการ์ แสงทอง รองปลัดกระทรวงยุติธรรม
เป็นประธานการประชุมเชิงปฏิบัติการ 
เรื่อง การศึกษาการกระทำผิดซ้ำในกลุ่มผู้ต้องขังในโครงการกำลังใจฯ 
สำหรับวัตถุประสงค์ของการประชุมในครั้งนี้ 
สืบเนื่องจากพระเจ้าหลานเธอ พระองค์เจ้าพัชรกิติยาภา ได้ทรงมีพระวินิจฉัย
ให้ดำเนินการประเมินการกระทำผิดซ้ำในผู้ต้องขัง ๓ กลุ่ม
เพื่อดูความสัมฤทธิ์ผลของโครงการกำลังใจฯ ในภาพรวม 
ซึ่งสำนักกิจการในพระดำริพระเจ้าหลานเธอ พระองค์เจ้าพัชรกิติยาภา 
ได้ประชุมร่วมกับทีมนักวิชาการเพื่อกำหนดขอบเขตการประเมินผลดังกล่าว
โดยกำหนดที่จะเก็บข้อมูลในผู้ต้องขัง ๓ กลุ่ม ได้แก่ 
กลุ่มที่ ๑ ผู้ต้องขังหญิงจากเรือนจำ/ทัณฑสถานหญิงที่เปิดโครงการกำลังใจฯ แล้ว จำนวน ๑๗ แห่ง 
กลุ่มที่ ๒ ผู้ต้องขังรุ่นที่ ๒ ที่เข้าร่วมโครงการกำลังใจฯ 
ในการน้อมนำปรัชญาเศรษฐกิจพอเพียงมาปรับใช้ในเรือนจำนำร่อง จำนวน ๔ แห่ง 
และกลุ่มที่ ๓ ผู้ต้องขังที่เข้าร่วมโครงการเรื่องเล่าแดนประหารของเรือนจำกลางบางขวาง 
ทั้งนี้ เพื่อให้ได้ข้อมูลเกี่ยวกับการกระทำผิดซ้ำ รวมทั้งบริบทต่างๆ ของการกระทำผิดซ้ำ 
สำหรับเป็นข้อมูลในการพิจารณาวางแผนการดำเนินงานและกำหนดกิจกรรมของโครงการในระยะต่อไป 
รวมทั้งเป็นข้อมูลในการที่พระเจ้าหลานเธอ พระองค์เจ้าพัชรกิติยาภา จะนำไปเสนอที่ประเทศญี่ปุ่น
เกี่ยวกับลักษณะการกระทำผิดซ้ำ ปัจจัยที่ส่งผลต่อการกระทำผิดซ้ำ
ตลอดจนกิจกรรม หรือโครงการที่สามารถปรับพฤติกรรมหรือจิตใจไม่ให้หวนกลับไปกระทำผิดซ้ำ 

โดยมีผู้แทนหน่วยงานในสังกัดกระทรวงยุติธรรม นักวิชาการจากมหาวิทยาลัยธรรมศาสตร์ 
และมหาวิทยาลัยธุรกิจบัณฑิตย์ ตลอดจนผู้เกี่ยวข้อง
เข้าร่วมแลกเปลี่ยนความคิดเห็นฯ
ณ โรงแรมมิราเคิล แกรนด์ คอนเวนชั่น กรุงเทพฯ



ที่มา : http://www.thaigov.go.th/news/contents/details/3809