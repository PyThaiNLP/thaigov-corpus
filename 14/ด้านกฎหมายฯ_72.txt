รัฐบาลไทย-ข่าวทำเนียบรัฐบาล-อธิบดีกรมบังคับคดี กล่าวสุนทรพจน์ในพิธีเปิดการประชุมว่าด้วยกฎหมายล้มละลายระหว่างประเทศ ครั้งที่ ๑  ณ เมืองเซนต์ปีเตอร์สเบิร์ก สหพันธรัฐรัสเซีย







                                วันศุกร์ที่ 19 พฤษภาคม 2560                              





    148  













   อธิบดีกรมบังคับคดี กล่าวสุนทรพจน์ในพิธีเปิดการประชุมว่าด้วยกฎหมายล้มละลายระหว่างประเทศ ครั้งที่ ๑  ณ เมืองเซนต์ปีเตอร์สเบิร์ก สหพันธรัฐรัสเซีย
 

   นางสาวรื่นวดี สุวรรณมงคล อธิบดีกรมบังคับคดี กล่าวสุนทรพจน์ในพิธีเปิดการประชุมว่าด้วยกฎหมายล้มละลายระหว่างประเทศ ครั้งที่ ๑  ณ เมืองเซนต์ปีเตอร์สเบิร์ก สหพันธรัฐรัสเซีย
 





เมื่อวันพฤหัสบดีที่ ๑๘ พฤษภาคม ๒๕๖๐ เวลา ๑๐.๐๐ น.
ณ เมืองเซนต์ปีเตอร์สเบิร์ก สหพันธรัฐรัสเซีย
นางสาวรื่นวดี สุวรรณมงคล อธิบดีกรมบังคับคดี
ได้กล่าวสุนทรพจน์ในพิธีเปิดการประชุมว่าด้วยกฎหมายล้มละลายระหว่างประเทศ ครั้งที่ ๑
(the 1st International Insolvency Forum)
ร่วมกับผู้พิพากษาศาลสูงของประเทศอิสราเอล และอาจารย์ทางกฎหมายของประเทศสหรัฐอเมริกา
โดยมีประธานกรรมการจัดงาน เป็นผู้ดำเนินรายการ
อธิบดีกรมบังคับคดีในฐานะผู้แทนประเทศไทยได้นำเสนอพัฒนาการทางกฎหมายล้มละลายของโลก
และวิวัฒนาการของกฎหมายล้มละลายที่มีการปรับปรุงแก้ไข
เพื่อรองรับการเปลี่ยนแปลงทางสังคมและเศรษฐกิจ
ที่สำคัญได้ชี้ให้เห็นว่า กฎหมายล้มละลายเกี่ยวกับประเด็นและสาขาวิชาชีพต่างๆ
ดังนั้น ในการพัฒนากฎหมายล้มละลายจำเป็นต้องคำนึงถึงเรื่องอื่นๆ ที่เกี่ยวข้องด้วย
นอกจากนี้ อธิบดีกรมบังคับคดีได้กล่าวถึงที่มาของกฎหมายล้มละลายไทย
รวมทั้งนโยบายรัฐบาลที่กำหนดให้มีการปรับปรุงแก้ไขกฎหมาย
เพื่อให้มีความทันสมัยและสอดคล้องกับมาตรฐานสากล
รวมทั้งได้สรุปการปรับปรุงแก้ไขกฎหมายล้มละลายที่กรมบังคับคดีได้ดำเนินการ
มาตั้งแต่เดือนกันยายน ๒๕๕๗ จนถึงปัจจุบัน
และทำหน้าที่เป็นศูนย์กลางวิชาการด้านการเสริมสร้างศักยภาพให้กับกลุ่มประเทศอาเซียน
รวมถึงประเทศจีน ญี่ปุ่น และเกาหลี
พร้อมกล่าวขอบคุณคณะผู้จัดงานที่ได้เชิญให้กรมบังคับคดีร่วมกล่าวสุนทรพจน์ในพิธีเปิดการประชุม
และพร้อมสนับสนุนให้มีการจัดการประชุมในเวทีนี้เป็นประจำทุกปี
ในการนี้ นางเพ็ญรวี มาแสง ผู้เชี่ยวชาญพิเศษเฉพาะด้านการบังคับคดีล้มละลาย
และนางสาวอทิตยา ทองบุญ นิติกรชำนาญการพิเศษ เข้าร่วมในพิธีเปิดการประชุมดังกล่าวด้วย



ที่มา : http://www.thaigov.go.th/news/contents/details/3874