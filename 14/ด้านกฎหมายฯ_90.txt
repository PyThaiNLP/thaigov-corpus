รัฐบาลไทย-ข่าวทำเนียบรัฐบาล-“ยุติธรรม” จัดเวทีเพิ่มศักยภาพ “การไกล่เกลี่ยและระงับข้อพิพาทในชุมชน”







                                วันพุธที่ 31 พฤษภาคม 2560                              





    355  













   “ยุติธรรม” จัดเวทีเพิ่มศักยภาพ “การไกล่เกลี่ยและระงับข้อพิพาทในชุมชน”
 

   นายธวัชชัย ไทยเขียว รองปลัดกระทรวงยุติธรรม เป็นวิทยากรร่วมอภิปรายในหัวข้อ “ร่างพ.ร.บ.ส่งเสริมการไกล่เกลี่ยข้อพิพาทในชุมชนและแนวทางการสนับสนุนการดำเนินงานของผู้ไกล่เกลี่ยระงับข้อพิพาทในชุมชน” 





เมื่อวันจันทร์ที่ ๒๙ พฤษภาคม ๒๕๖๐ เวลา ๐๙.๐๐ น.
ณ โรงแรมบางกอก กอล์ฟ สปา รีสอร์ท ปทุมธานี
นายธวัชชัย ไทยเขียว รองปลัดกระทรวงยุติธรรม
เป็นวิทยากรร่วมอภิปรายในหัวข้อ 
“ร่างพ.ร.บ.ส่งเสริมการไกล่เกลี่ยข้อพิพาทในชุมชน 
และแนวทางการสนับสนุนการดำเนินงานของผู้ไกล่เกลี่ยระงับข้อพิพาทในชุมชน”
ร่วมกับนางสาวปิติกาญจน์ สิทธิเดช อธิบดีกรมคุ้มครองสิทธิและเสรีภาพ
นางนงภรณ์ รุ่งเพ็ชรวงศ์ รองอธิบดีกรมคุ้มครองสิทธิและเสรีภาพ และผู้แทนภาคประชาชน
ซึ่งจัดขึ้นภายใต้โครงการพัฒนาศักยภาพกลไกการขับเคลื่อนการไกล่เกลี่ยและระงับข้อพิพาทในชุมชน
โดยมีวัตถุประสงค์เพื่อส่งเสริมและสนับสนุนให้เครือข่ายภาคประชาชนและทุกภาคส่วน
ได้มีส่วนร่วมในการลดความเหลื่อมล้ำของประชาชนในชุมชน 
เพื่อให้สามารถเข้าถึงกระบวนการยุติธรรมได้อย่างทั่วถึง และเป็นธรรมมากยิ่งขึ้น
โดยใช้กลไกการระงับข้อพิพาทของคนในชุมชน เพื่อจัดการความขัดแย้งอย่างสันติวิธี



ที่มา : http://www.thaigov.go.th/news/contents/details/4170