รัฐบาลไทย-ข่าวทำเนียบรัฐบาล-"สุรเชษฐ์" ประชุมซักซ้อมความเข้าใจการดำเนินงานโครงการห้องเรียนกีฬา ปีงบประมาณ 2560







                                วันศุกร์ที่ 9 มิถุนายน 2560                              





    180  













   "สุรเชษฐ์" ประชุมซักซ้อมความเข้าใจการดำเนินงานโครงการห้องเรียนกีฬา ปีงบประมาณ 2560
 

    พล.อ.สุรเชษฐ์ ชัยวงศ์ รัฐมนตรีช่วยว่าการกระทรวงศึกษาธิการ เป็นประธานการประชุมปฏิบัติการเพื่อซักซ้อมความเข้าใจการดำเนินงานโครงการห้องเรียนกีฬา ปีงบประมาณ 2560 





โดยมี พล.อ.สุทัศน์ กาญจนานนท์กุล ที่ปรึกษารัฐมนตรีช่วยว่าการกระทรวงศึกษาธิการ และนายบุญรักษ์ ยอดเพชร รองเลขาธิการคณะกรรมการการศึกษาขั้นพื้นฐาน เข้าร่วมประชุม
พล.อ.สุรเชษฐ์ ชัยวงศ์ กล่าวว่า จากการที่กระทรวงศึกษาธิการ ได้เห็นชอบให้สำนักงานคณะกรรมการการศึกษาขั้นพื้นฐาน (สพฐ.) เปิดโรงเรียนโครงการห้องเรียนกีฬาเพิ่ม ตามนโยบายของ นพ.ธีระเกียรติ เจริญเศรษฐศิลป์ รัฐมนตรีว่าการกระทรวงศึกษาธิการ อีก 4 จังหวัด ที่จังหวัดชัยภูมิ เพชรบูรณ์ อุดรธานี และชุมพร ต่อจากจังหวัดสุโขทัย มหาสารคาม กระบี่ และสมุทรสาคร รวมเป็น 8 จังหวัด 9 โรงเรียนนั้น
สพฐ.จึงได้เชิญผู้บริหารจากสถาบันการพลศึกษาทุกวิทยาเขต ผู้อำนวยการสำนักงานเขตพื้นที่การศึกษามัธยมศึกษาเขต 30, 40, 20, 11 รวมทั้งผู้บริหารโรงเรียนโครงการห้องเรียนกีฬาใน 8 จังหวัด ทั้ง 9 โรงเรียน เข้าร่วมประชุมในครั้งนี้ เพื่อซักซ้อมความเข้าใจการดำเนินงานโครงการห้องเรียนกีฬา ที่ได้ดำเนินการมาครบ 1 ปีในวันนี้ ซึ่งความสำเร็จที่เกิดขึ้นมีความก้าวหน้าในระดับที่น่าพอใจ แต่ก็ยังมีสิ่งที่ต้องทบทวนในเรื่องสำคัญ เกิดประโยชน์ต่อนักเรียน มีความสุขต่อพ่อแม่ผู้ปกครอง และผู้บริหาร-ครู-ผู้สนับสนุนโครงการมีความยินดีที่จะร่วมสนับสนุนและดำเนินการโครงการให้มีความมั่นคงและยั่งยืน เพื่อให้เด็กนักเรียนโครงการห้องเรียนกีฬาได้ไปสู่เป้าหมายร่วมกัน คือ "เส้นทางสู่ฝัน สรรค์สร้างแรงบันดาลใจ นักกีฬาไทยสู่สากล"
 
ในการประชุมครั้งนี้ พล.อ.สุรเชษฐ์ ได้มอบหมายให้ที่ประชุมร่วมกันพิจารณาการจัดทำแผนแม่บท (Master Plan) โครงการห้องเรียนกีฬา (Sport Program) รวมทั้งแผนและปฏิทินการรับนักเรียน แนวทางการนำนักกีฬาโครงการห้องเรียนกีฬาไปแข่งขันในรายการลีกในรูปแบบสโมสร การเข้าร่วมการแข่งขันในรายการต่าง ๆ พร้อมทั้งให้สำรวจความพร้อม การจัดลำดับความสำคัญในการดำเนินงานโครงการตลอดระยะเวลา 3 ปีการศึกษา (ม.4 - ม.6) ที่จะขอรับการสนับสนุนงบประมาณในปีงบประมาณ พ.ศ.2561-2563 เพื่อให้เกิดความครบถ้วนในการดำเนินงานทุกเรื่อง เช่น การก่อสร้าง/ปรับปรุง/ซ่อมแซมอาคารที่พัก สถานที่ฝึกซ้อม โรงอาหาร สาธารณูปโภค สิ่งอำนวยความสะดวก ถนนหนทาง พาหนะรับส่งนักเรียน แผนการดูแลนักเรียน โภชนาการ ฯลฯ
นอกจากนี้ ให้พิจารณาเงื่อนไขข้อตกลงในการรับทุนสนับสนุนการศึกษาของนักเรียนทุนโครงการห้องเรียนกีฬา เช่น หากเด็กนักเรียนมีความจำเป็นต้องการลาออก ย้ายสถานศึกษา หรือออกกลางคัน ฯลฯ จะมีแนวทางดำเนินการอย่างไร เพื่อให้เกิดความรอบคอบต่อการดำเนินงานตามโครงการที่รัฐบาลจัดสรรงบประมาณให้ต่อเนื่อง
พล.อ.สุรเชษฐ์ ยังได้ย้ำให้โรงเรียนดูแลเอาใจใส่ ให้ความสำคัญต่อการเรียนการสอนของเด็กเป็นอันดับแรก ขอให้ปลูกฝังการเล่นกีฬาและเข้าร่วมการแข่งขัน ต้องเป็นไปด้วยความมีน้ำใจและมีสปิริตของนักกีฬาอย่างแท้จริง ไม่เอารัดเอาเปรียบผู้อื่น และมองไปให้ไกลถึงการดำเนินงานและแฟนคลับของสโมสรที่จะเกิดขึ้นด้วย

"ห้องเรียนกีฬา" จะเริ่มเปิดรับสมัครนักเรียน
เข้าเรียนชั้น ม.1 และ ม.4 ตั้งแต่ปีการศึกษา 2560
โดยถือหลักความพร้อมของโรงเรียน
 


ดังนี้





 

โรงเรียน

จังหวัด
สังกัด
ชนิดกีฬา
			ที่เปิดสอน
ปีการศึกษา
			ที่เปิดรับ
ระดับชั้น
			ที่เปิดสอน
 


 
กาญจนาภิเษกวิทยาลัย
			ชัยภูมิ
ชัยภูมิ
สพม.30
ฟุตบอลชาย,
			บาสเก็ตบอลหญิง
2/2560
ม.1 และ
			ม.4
 


 
กาญจนาภิเษกวิทยาลัย
			เพชรบูรณ์
เพชรบูรณ์
สพม.40
ฟุตบอลชาย,
			วอลเลย์บอลหญิง
2/2560
ม.1 และ
			ม.4
 


 
อุดรพัฒนาการ
อุดรธานี
สพม.20
ฟุตบอลชาย,
			วอลเลย์บอลหญิง
2/2560
ม.4
 


 
 


 
ราชินูทิศ 2
อุดรธานี
สพม.20
ฟุตบอลชาย,
			วอลเลย์บอลหญิง
1/2561
ม.1
 


 
ทุ่งตะโกวิทยา
 

ชุมพร
 

สพม.11
 

ฟุตบอลชาย
2/2560
ม.4
 


 
ฟุตบอลชาย,
วอลเลย์บอลหญิง
1/2561
ม.1 และ ม.4
 






ที่มา : http://www.thaigov.go.th/news/contents/details/4419