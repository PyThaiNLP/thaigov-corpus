รัฐบาลไทย-ข่าวทำเนียบรัฐบาล-รมว.กระทรวงดิจิทัลฯ หารือร่วมกับ รัฐมนตรีเครือรัฐออสเตรเลีย







                                วันศุกร์ที่ 18 สิงหาคม 2560                              





    64  













   รมว.กระทรวงดิจิทัลฯ หารือร่วมกับ รัฐมนตรีเครือรัฐออสเตรเลีย
 

   รมว.กระทรวงดิจิทัลฯ 





                     ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) ให้การต้อนรับนายฟิลิป เดลิดาคิส (Philip Dalidakis MP) รัฐมนตรีว่าการกระทรวงธุรกิจขนาดเล็ก นวัตกรรม และการค้า รัฐวิกตอเรีย เครือรัฐออสเตรเลีย และ นายพอล โรบิลลิอาร์ด เอกอัครราชทูตออสเตรเลียประจำประเทศไทย พร้อมคณะ ในโอกาสที่ นายฟิลิป เดลิดาคิส เดินทางเยือนประเทศไทย โดยทั้งสองฝ่ายได้ร่วมหารือแลกเปลี่ยนนโยบายในการขับเคลื่อนเศรษฐกิจและสังคม โดยเฉพาะการนำเอาเทคโนโลยีดิจิทัลมาเป็นกลไกพื้นฐานในการขับเคลื่อน ควบคู่กับกลไกการสร้าง StartUp ให้มีจำนวนมาก และมีความเข้มแข็งต่อไปในอนาคต ทั้งนี้ นายฟิลิป เดลิดาคิส ได้มีโอกาสเรียนภาษาไทยเป็นวิชาโทของมหาวิทยาลัยในประเทศออสเตรเลีย ทั้งยังได้เป็นนักเรียนแลกเปลี่ยนที่โรงเรียนอุดรพิทยานุกูล จังหวัดอุดรธานี จึงสามารถสื่อสารภาษาไทยได้อย่างคล่องแคล่ว การหารือครั้งนี้มีขึ้น เมื่อวันที่ 16 สิงหาคม 2560 ณ ห้องรับรอง ชั้น 9 กระทรวงดิจิทัลฯ อาคารรัฐประศาสนภักดี ศูนย์ราชการเฉลิมพระเกียรติ 80 พรรษา ถนนแจ้งวัฒนะ เขตหลักสี่ กรุงเทพฯ
 
************************



ที่มา : http://www.thaigov.go.th/news/contents/details/6036