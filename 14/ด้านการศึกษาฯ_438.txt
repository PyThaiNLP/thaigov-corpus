รัฐบาลไทย-ข่าวทำเนียบรัฐบาล-ศธ.จัดเตรียมอาหาร พร้อมที่พักคอย รองรับประชาชนเดินทางมาร่วมถวายดอกไม้จันทน์







                                วันพุธที่ 25 ตุลาคม 2560                              





    337  













   ศธ.จัดเตรียมอาหาร พร้อมที่พักคอย รองรับประชาชนเดินทางมาร่วมถวายดอกไม้จันทน์
 

   กระทรวงศึกษาธิการ จัดพื้นที่บริการประชาชนที่มาร่วมวางดอกไม้จันทน์ในงานพระราชพิธีถวายพระเพลิงพระบรมศพพระบาทสมเด็จพระปรมินทรมหาภูมิพลอดุลยเดช บรมนาถบพิตร ตั้งแต่วันที่ 25-27 ตุลาคม 60 





     ทั้งนี้ กระทรวงศึกษาธิการ รับผิดชอบดูแลซุ้มดอกไม้จันทน์ ขนาดกลาง 2 จุด คือ จุดแรก แยก จ.ป.ร. และจุดที่ 2 บริเวณสะพานมัฆวานรังสรรค์ นอกจากนี้ ภายในกระทรวงศึกษาธิการยังได้บริการเต้นท์ที่พักคอยและจุดบริการอาหาร เครื่องดื่ม รถสุขาเคลื่อนที่ ห้องอาบน้ำ ที่พักสำหรับประชาชนที่จะเข้ามาค้างคืน รวมถึงจุดบริการหน่วยพยาบาลหากมีประชาชนเจ็บป่วย ซึ่งทางเข้าประตูจะมีป้ายแสดงแผนผังตำแหน่งต่าง ๆ ภายในพื้นที่ โดยได้เปิดซุ้มอาหารเพื่อให้บริการแก่ประชาชนแล้ว ตั้งแต่วันนี้จนถึงเช้าวันที่ 27 ตุลาคม 60 



ที่มา : http://www.thaigov.go.th/news/contents/details/7623