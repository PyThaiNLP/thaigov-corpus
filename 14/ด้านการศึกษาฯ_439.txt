รัฐบาลไทย-ข่าวทำเนียบรัฐบาล-ราชกิจจานุเบกษา ๒๔ ต.ค.๖๐ เผยแพร่ประกาศฯ แต่งตั้งคณะกรรมการสภาการศึกษา และให้เลิกกิจการ ๒ มหาวิทยาลัย







                                วันศุกร์ที่ 27 ตุลาคม 2560                              





    270  













   ราชกิจจานุเบกษา ๒๔ ต.ค.๖๐ เผยแพร่ประกาศฯ แต่งตั้งคณะกรรมการสภาการศึกษา และให้เลิกกิจการ ๒ มหาวิทยาลัย
 

   เว็บไซต์ราชกิจจานุเบกษา เมื่อวันที่ ๒๔ ตุลาคม ๒๕๖๐ ได้เผยแพร่ประกาศสำนักนายกรัฐมนตรี เรื่อง แต่งตั้งกรรมการในคณะกรรมการสภาการศึกษา และคำสั่งกระทรวงศึกษาธิการ เรื่อง ให้เลิกกิจการวิทยาลัยศรีโสภณ และมหาวิทยาลัยเอเชียน 





● เผยแพร่ประกาศฯ แต่งตั้งคณะกรรมการสภาการศึกษา ๒๘ คน/รูป
ตามที่คณะรัฐมนตรีมีมติเมื่อวันที่ ๒๔ เมษายน ๒๕๕๕ และ ๑ ตุลาคม ๒๕๕๖ เห็นชอบให้แต่งตั้งกรรมการในคณะกรรมการสภาการศึกษา จำนวน ๔๑ คน/รูป และต่อมาได้แต่งตั้งกรรมการผู้ทรงคุณวุฒิด้านการบริการในคณะกรรมการสภาการศึกษา จำนวน ๑ คน แทนกรรมการผู้ทรงคุณวุฒิเดิมที่ลาออก ตามที่กระทรวงศึกษาธิการเสนอ และได้มีประกาศสำนักนายกรัฐมนตรี ลงวันที่ ๒๖ เมษายน ๒๕๕๕ และลงวันที่ ๗ ตุลาคม ๒๕๕๖ นั้น
บัดนี้ กรรมการในคณะกรรมการดังกล่าว ได้ดำรงตำแหน่งครบวาระสี่ปีแล้ว เมื่อวันที่ ๒๓ เมษายน ๒๕๕๙ คณะรัฐมนตรีจึงได้มีมติเมื่อวันที่ ๑๒ กันยายน ๒๕๖๐ เห็นชอบให้แต่งตั้งกรรมการในคณะกรรมการสภาการศึกษา จำนวน ๒๘ คน/รูป ดังนี้
๑. กรรมการที่เป็นผู้แทนองค์กรเอกชน : นายอรรถการ ตฤษณารังสี
๒. กรรมการที่เป็นผู้แทนองค์กรปกครองส่วนท้องถิ่น : นางสาวสมใจ สุวรรณศุภพนา
๓. กรรมการที่เป็นผู้แทนองค์กรวิชาชีพ : นายวรชาติ เฉิดชมจันทร์
๔. กรรมการที่เป็นพระภิกษุซึ่งเป็นผู้แทนคณะสงฆ์ : 
    ๔.๑ พระพรหมมุนี (สุชิน อคฺคชิโน)
    ๔.๒ พระราชวรมุนี (พล อาภากโร)
๕. กรรมการที่เป็นผู้แทนคณะกรรมการกลางอิสลามแห่งประเทศไทย : รองศาสตราจารย์วินัย ดะห์ลัน
๖. กรรมการที่เป็นผู้แทนองค์กรศาสนาอื่น : นายปานชัย สิงห์สัจเทพ
๗. กรรมการผู้ทรงคุณวุฒิ :
    ๗.๑ ศาสตราจารย์ชุติมา สัจจานันท์ : ด้านการศึกษา
    ๗.๒ นายสุภกร บัวสาย : ด้านการศึกษา
    ๗.๓ รองศาสตราจารย์อนุชาติ พวงสำลี : ด้านการศึกษา
    ๗.๔ นายกิตติรัตน์ มังคละคีรี : ด้านกฎหมาย
    ๗.๕ นายอภิมุข สุขประสิทธิ์ : ด้านกฎหมาย
    ๗.๖ นายอำนาจ บัวศิริ : ด้านศาสนา วัฒนธรรม และภูมิปัญญา
    ๗.๗ นางจรวยพร ธรณินทร์ : ด้านการกีฬา กิจการเยาวชน ลูกเสือ ยุวกาชาด และเนตรนารี
    ๗.๘ รองศาสตราจารย์จีรเดช อู่สวัสดิ์ : ด้านมาตรฐานและการประกันคุณภาพการศึกษา และการวัดและประเมินผลการศึกษา
    ๗.๙ ศาสตราจารย์ชนิตา รักษ์พลเมือง : ด้านมาตรฐานและการประกันคุณภาพการศึกษา และการวัด และประเมินผลการศึกษา
    ๗.๑๐ นายกอบศักดิ์ ภูตระกูล : ด้านเศรษฐกิจ การเงิน การคลัง ธุรกิจ และการบริการ
    ๗.๑๑ นายนนทวัฒน์ สุขผล : ด้านเศรษฐกิจ การเงิน การคลัง ธุรกิจ และการบริการ
    ๗.๑๒ นายบดินทร์ อูนากูล : ด้านเศรษฐกิจ การเงิน การคลัง ธุรกิจ และการบริการ
    ๗.๑๓ นายสุกิจ อุทินทุ : ด้านเศรษฐกิจ การเงิน การคลัง ธุรกิจ และการบริการ
    ๗.๑๔ นายวัลลภ ตังคณานุรักษ์ : ด้านพัฒนาสังคมและสิทธิมนุษยชน
    ๗.๑๕ ศาสตราจารย์สุพจน์ หารหนองบัว : ด้านวิทยาศาสตร์ เทคโนโลยี และการสื่อสาร
    ๗.๑๖ นายธาดา เศวตศิลา : ด้านสื่อสารมวลชน
    ๗.๑๗ นายเกียรติชัย โสภาเสถียรพงศ์ : ด้านการเมืองการปกครอง
    ๗.๑๘ รองศาสตราจารย์บัณฑิต ทิพากร : ด้านทรัพยากรธรรมชาติ และสิ่งแวดล้อม
    ๗.๑๙ นายบัณฑูร เศรษฐศิโรตม์ : ด้านทรัพยากรธรรมชาติ และสิ่งแวดล้อม
    ๗.๒๐ พลเอก พหล สง่าเนตร : ด้านส่งเสริมการป้องกัน และการปราบปรามการทุจริต
    ๗.๒๑ นายกิติ มาดิลกโกวิท : ด้านการผลิตและพัฒนากำลังคน
ทั้งนี้ ตั้งแต่วันที่ ๑๒ กันยายน พ.ศ. ๒๕๖๐ เป็นต้นไป
ประกาศ ณ วันที่ ๒๐ กันยายน พ.ศ. ๒๕๖๐
พลอากาศเอก ประจิน จั่นตอง
รองนายกรัฐมนตรี ปฏิบัติราชการแทนนายกรัฐมนตรี
http://www.ratchakitcha.soc.go.th/DATA/PDF/2560/E/260/5.PDF

● เผยแพร่คำสั่ง ศธ.ให้เลิกกิจการ ๒ มหาวิทยาลัย
@ คำสั่งกระทรวงศึกษาธิการ ที่ สกอ ๑๔๓๕/๒๕๖๐ เรื่อง ให้เลิกกิจการวิทยาลัยศรีโสภณ เนื่องจากผู้รับใบอนุญาตให้จัดตั้งวิทยาลัยศรีโสภณ โดยความเห็นชอบของสภาวิทยาลัยศรีโสภณ ได้แจ้งความประสงค์ต่อคณะกรรมการการอุดมศึกษา (กกอ.) ขอเลิกดำเนินกิจการวิทยาลัยศรีโสภณ ซึ่งที่ประชุม กกอ. ครั้งที่ ๘/๒๕๖๐ เมื่อวันที่ ๙ สิงหาคม ๒๕๖๐ พิจารณาแล้วเห็นชอบให้คำแนะนำรัฐมนตรีว่าการกระทรวงศึกษาธิการมีคำสั่งให้เลิกกิจการวิทยาลัยศรีโสภณ ตั้งแต่วันที่ ๖ สิงหาคม พ.ศ. ๒๕๖๐
@ คำสั่งกระทรวงศึกษาธิการ ที่ สกอ ๑๔๓๓/๒๕๖๐ เรื่อง ให้เลิกกิจการมหาวิทยาลัยเอเชียน  เนื่องจากผู้รับใบอนุญาตให้จัดตั้งมหาวิทยาลัยเอเชียน โดยความเห็นชอบของสภามหาวิทยาลัยเอเชียน ได้แจ้งความประสงค์ต่อคณะกรรมการการอุดมศึกษา (กกอ.) ขอเลิกดำเนินกิจการมหาวิทยาลัยเอเชียน  ซึ่งที่ประชุม กกอ. ครั้งที่ ๘/๒๕๖๐ เมื่อวันที่ ๙ สิงหาคม ๒๕๖๐ พิจารณาแล้วเห็นชอบให้คำแนะนำรัฐมนตรีว่าการกระทรวงศึกษาธิการมีคำสั่งให้เลิกกิจการมหาวิทยาลัยเอเชียน ตั้งแต่วันที่ ๑๕ สิงหาคม พ.ศ. ๒๕๖๐
ทั้งนี้ นพ.ธีระเกียรติ เจริญเศรษฐศิลป์ รัฐมนตรีว่าการกระทรวงศึกษาธิการ เป็นผู้ลงนามในคำสั่งดังกล่าวทั้ง ๒ ฉบับ เมื่อวันที่ ๑๒ กันยายน พ.ศ. ๒๕๖๐

http://www.ratchakitcha.soc.go.th/DATA/PDF/2560/E/260/36.PDF
http://www.ratchakitcha.soc.go.th/DATA/PDF/2560/E/260/35.PDF



ที่มา : http://www.thaigov.go.th/news/contents/details/7626