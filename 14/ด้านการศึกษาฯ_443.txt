รัฐบาลไทย-ข่าวทำเนียบรัฐบาล-ผลประชุม ก.ค.ศ. 15/2560







                                วันจันทร์ที่ 30 ตุลาคม 2560                              





    301  













   ผลประชุม ก.ค.ศ. 15/2560
 

   นพ.ธีระเกียรติ เจริญเศรษฐศิลป์ รัฐมนตรีว่าการกระทรวงศึกษาธิการ เป็นประธานการประชุมคณะกรรมการข้าราชการครูและบุคลากรทางการศึกษา (ก.ค.ศ.) ครั้งที่ 15/2560 





เมื่อวันจันทร์ที่ 30 ตุลาคม 2560 ณ ห้องประชุมราชวัลลภ
• พิจารณาหลักเกณฑ์และวิธีการย้ายผู้บริหารสถานศึกษา สพฐ.
ที่ประชุมได้มีการพิจารณาเรื่องหลักเกณฑ์และวิธีการย้ายผู้บริหารสถานศึกษา สังกัดสำนักงานคณะกรรมการการศึกษาขั้นพื้นฐาน (สพฐ.) ตามหนังสือสำนักงาน ก.ค.ศ. ที่ ศธ 0206.4/ว24 ลงวันที่ 31 กรกฎาคม 2560 ซึ่งมีผู้บริหารสถานศึกษารายหนึ่งได้ยื่นฟ้องคดีต่อศาลปกครองอุบลราชธานี ขอให้ศาลมีคำสั่งทุเลาการบังคับใช้หลักเกณฑ์และวิธีการย้ายผู้บริหารสถานศึกษาดังกล่าว ในข้อ 10 และข้อ 11 ซึ่งเป็นขั้นตอนการพิจารณาย้ายผู้อำนวยการสถานศึกษาในสังกัดสำนักงานเขตพื้นที่การศึกษาประถมศึกษาและมัธยมศึกษาไว้เป็นการชั่วคราวจนกว่าศาลจะมีคำพิพากษา เนื่องจากเห็นว่าหลักเกณฑ์ในข้อดังกล่าว น่าจะขัดต่อหลักความเสมอภาคและมีการเลือกปฏิบัติที่ไม่เป็นธรรม อันน่าจะไม่ชอบด้วยกฎหมาย โดยศาลปกครองได้แจ้งให้สำนักงาน ก.ค.ศ. ทราบทางโทรสาร เมื่อวันที่ 20 ตุลาคม 2560 และ ก.ค.ศ. มีมติให้ชะลอการพิจารณาย้ายผู้บริหารสถานศึกษา สพฐ. ไว้เป็นการชั่วคราวแล้วนั้น
ในวันนี้ ที่ประชุมพิจารณาแล้ว มีมติดังนี้


กรณีที่ กศจ. จำนวน 18 แห่ง ได้มีการพิจารณาย้ายผู้บริหารสถานศึกษาตามหลักเกณฑ์และวิธีการย้ายผู้บริหารสถานศึกษา สังกัดสำนักงานคณะกรรมการการศึกษาขั้นพื้นฐาน หนังสือสำนักงาน ก.ค.ศ. ด่วนที่สุด ทื่ ศธ 0206.4/ว24 ลงวันที่ 31 กรกฎาคม 2560 ไปก่อนวันที่ 20 ตุลาคม 2560 และมีคำสั่งย้ายเรียบร้อยแล้วนั้นให้ดำเนินการต่อไปได้ แต่หากศาลพิพากษาเป็นประการใดแล้ว จะต้องปฏิบัติตามคำสั่งศาลต่อไป


กรณีที่ กศจ. จำนวน 19 แห่ง ได้มีการพิจารณาย้ายผู้บริหารสถานศึกษาตามหลักเกณฑ์และวิธีการดังกล่าวแล้ว แต่ยังไม่ได้ออกคำสั่ง และอีก 40 แห่งที่ชะลอการพิจารณาย้ายไว้ก่อนนั้น สำนักงาน ก.ค.ศ. จะทำเรื่องขอหารือไปยังศาลปกครองอุบลราชธานีว่า จะมีแนวทางให้ดำเนินการอย่างไรเนื่องจากกระทบต่อการบริหารงานบุคคลของข้าราชการครูและบุคลากรทางการศึกษาในส่วนนี้ เมื่อศาลได้ให้ข้อเสนอแนะในทางปฏิบัติแล้ว จะได้แจ้งให้สำนักงานศึกษาธิการจังหวัดดังกล่าว ดำเนินการต่อไป


ก.ค.ศ. จะขออุทธรณ์คำสั่งทุเลาการบังคับใช้หลักเกณฑ์และวิธีการย้ายผู้บริหารสถานศึกษา สพฐ.  ดังกล่าวต่อศาลปกครองสูงสุด เนื่องจากหลักเกณฑ์การย้ายผู้บริหารสถานศึกษา ตามหลักเกณฑ์ ว9/2559 ได้ถูกยกเลิกโดยหลักเกณฑ์นี้แล้ว ไม่สามารถนำกลับมาใช้ได้ สำหรับข้อ 10 และข้อ 11 ซึ่งเป็นขั้นตอนการพิจารณาการย้ายนั้น ได้กำหนดเพื่อใช้กับการย้ายผู้บริหารสถานศึกษาทั่วประเทศ ไม่ได้ใช้เฉพาะเจาะจงสำหรับผู้หนึ่งผู้ใด


• อนุมัติย้ายและแต่งตั้งผู้อำนวยการสำนักงานเขตพื้นที่การศึกษา จำนวน 6 ราย
1. นายรตนภูมิ โนสุ  ผอ.สพป.เชียงใหม่ เขต 2 ไปดำรงตำแหน่ง ผอ.สพป.เชียงใหม่ เขต 3
2. นายไพบูลย์ ศรีสุธรรม  ผอ.สพป.ศรีสะเกษ เขต 2 ไปดำรงตำแหน่ง ผอ.สพป.ศรีสะเกษ เขต 3
3. นายถาวร คูณิรัตน์  ผอ.สพป.อุบลราชธานี เขต 4 ไปดำรงตำแหน่ง ผอ.สพป.อุบลราชธานี เขต 5
4. นายวัลลพ สงวนนาม  ผอ.สพป.ชุมพร เขต 1 ไปดำรงตำแหน่ง ผอ.สพป.กรุงเทพมหานคร
5 นายศังกร รักชูชื่น  ผอ.สพม.เขต 13 ( ตรัง,กระบี่) ไปดำรงตำแหน่ง ผอ.สพป.ตรัง เขต 1
6. นายธัชชเวชร์ จันทร์สุขศรี  ผอ.สพม.เขต 14 (พังงา,ภูเก็ต,ระนอง) ไปดำรงตำแหน่ง ผอ.สพม.เขต 13 (ตรัง,กระบี่)
• เห็นชอบแต่งตั้งอนุกรรมการใน อ.ก.ค.ศ. สำนักบริหารงานการศึกษาพิเศษ
1. อนุกรรมการผู้ทรงคุณวุฒิ 4 ราย ได้แก่ นายธีระ จันทรรัตน์ ด้านการบริหารงานบุคคล นายทบทวน ชำนาญค้า ด้านกฎหมาย นายชูศักดิ์ ชูมาลัยวงศ์ ด้านการศึกษา และนายสมมารถ ไตรวิชา ด้านการเงินการคลังหรือด้านอื่นที่เป็นประโยชน์ต่อการบริหารงานบุคคล
2. ผู้แทนข้าราชการครูและบุคลากรทางการศึกษา จำนวน 3 ราย ได้แก่ นางสาวดรุณี มูลคำภา สังกัดศูนย์การศึกษาพิเศษ นายถวิล คงสุวรรณ์ สังกัดโรงเรียนเฉพาะความพิการ และนายวสันต์ เกษแก้ว สังกัดโรงเรียนศึกษาสงเคราะห์
3. อนุกรรมการข้าราชการในสังกัดที่ดำรงตำแหน่งประเภทบริหารหรือประเภทวิชาการ ได้แก่ นายอัมพร พินะสา ผช.เลขาธิการคณะกรรมการการศึกษาขั้นพื้นฐาน นายวุฒิศักดิ์ เหล็กคำ ผอ.โรงเรียนราชประชานุเคราะห์ 54 จ.เพชรบูรณ์ และนายอโณทัย ไทยวรรณศรี ผอ.สพป.ตาก เขต 2
4. อนุกรรมการผู้แทนสำนักงาน ก.ค.ศ. ได้แก่ นางปราณี ศิวารมณ์ รองเลขาธิการ ก.ค.ศ.



ที่มา : http://www.thaigov.go.th/news/contents/details/7676