รัฐบาลไทย-ข่าวทำเนียบรัฐบาล-"ศาสตร์พระราชาจะดำรงอยู่กับลูกหลานตลอดไป" ที่ รร.ไชยฉิมพลีวิทยาคม







                                วันอังคารที่ 7 พฤศจิกายน 2560                              





    228  













   "ศาสตร์พระราชาจะดำรงอยู่กับลูกหลานตลอดไป" ที่ รร.ไชยฉิมพลีวิทยาคม
 

   ม.ล.ปนัดดา ดิศกุล รัฐมนตรีช่วยว่าการกระทรวงศึกษาธิการ เยี่ยมเยียนพบปะสนทนากับผู้บริหาร คณาจารย์ นักเรียนโรงเรียนไชยฉิมพลีวิทยาคม และบรรยายพิเศษ เรื่อง ‘ศาสตร์พระราชาจะดำรงอยู่กับลูกหลานตลอดไป และโครงการการใช้ภาษาต่างประเทศ 





เมื่อวันที่ 6 พฤศจิกายน 2560 ม.ล.ปนัดดา ดิศกุล รัฐมนตรีช่วยว่าการกระทรวงศึกษาธิการ เยี่ยมเยียนพบปะสนทนากับผู้บริหาร คณาจารย์ นักเรียนโรงเรียนไชยฉิมพลีวิทยาคม และบรรยายพิเศษ เรื่อง ‘ศาสตร์พระราชาจะดำรงอยู่กับลูกหลานตลอดไป และโครงการการใช้ภาษาต่างประเทศ (Diplomatic Language, ภาษาทางการทูต)' ณ หอประชุมโรงเรียนไชยฉิมพลีวิทยาคม เขตภาษีเจริญ
"ขอให้ลูกหลานช่วยกันสืบสานพระราชปณิธาน 'สถานศึกษาคุณธรรม' ตามที่กระทรวงศึกษาธิการได้ดำเนินโครงการโรงเรียนคุณธรรมในสถานศึกษาทุกสังกัดทั่วประเทศ ซึ่งมีกรอบแนวคิดที่สำคัญ 5 ประการ คือ ความพอเพียง ความกตัญญู ความซื่อสัตย์ ความรับผิดชอบ และอุดมการณ์คุณธรรมจริยธรรม
อีกทั้งขอให้น้อมนำศาสตร์พระราชาในเรื่องของความซื่อสัตย์สุจริต ความเพียร ความรู้-รัก-สามัคคี และเข้าใจ-เข้าถึง-พัฒนา รวมทั้งพระบรมราโชบายด้านการศึกษาของสมเด็จพระเจ้าอยู่หัวมหาวชิราลงกรณ บดินทรเทพยวรางกูร รัชกาลที่ 10 ว่าด้วยความเป็นนักการศึกษาที่ดี การมีทัศนคติที่ดีต่อกัน มาเป็น 'เข็มทิศชีวิต' ทั้งในด้านการเรียน การทำงาน และการดำรงชีวิต อันจะนำพาทั้งตนเอง โรงเรียน องค์กร และสังคมสู่ความเจริญและสามารถพัฒนาการศึกษาไปสู่ความเป็นเลิศได้
นอกจากนี้ ขอแนะนำให้ลูกหลานนำวิธีการพูดทางการทูต ที่มีความสุภาพ ไพเราะ อ่อนโยน "ไปปรับใช้ เพื่อช่วยให้การสื่อสารมีประสิทธิภาพและประทับใจผู้ฟัง" เพราะลักษณะวิธีการพูดทางการทูตนั้น วิชาชีพอื่นก็สามารถนำไปใช้ได้ สิ่งสำคัญอยู่ที่เราต้องคิดก่อนพูด ตลอดจนขอให้ร่วมกันใช้ Social Media อย่างสร้างสรรค์ ไม่ใส่ร้ายป้ายสีใคร สิ่งใดที่ไม่ใช่เรื่องของเรา ก็ไม่จำเป็นต้องโพสต์แสดงความคิดเห็นหรือว่ากล่าวใคร"
กลุ่มประชาสัมพันธ์ สำนักงานรัฐมนตรี



ที่มา : http://www.thaigov.go.th/news/contents/details/7875