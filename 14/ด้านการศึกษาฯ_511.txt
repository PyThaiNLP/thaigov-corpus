รัฐบาลไทย-ข่าวทำเนียบรัฐบาล-รมว.ดิจิทัลฯ เป็นประธานมอบประกาศนียบัตรแก่ผู้ผ่านการอบรมนักบริหารดิจิทัล รุ่นที่ 1







                                วันอังคารที่ 12 ธันวาคม 2560                              





    163  













   รมว.ดิจิทัลฯ เป็นประธานมอบประกาศนียบัตรแก่ผู้ผ่านการอบรมนักบริหารดิจิทัล รุ่นที่ 1
 

   รมว.ดิจิทัลฯ  





                ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) เป็นประธานในพิธีมอบประกาศนียบัตรแก่ผู้ผ่านการอบรมหลักสูตร “ผู้ขับเคลื่อนนโยบายเศรษฐกิจและสังคมดิจิทัล” สำหรับนักบริหารระดับกลาง และหลักสูตร “พัฒนานักบริหารนโยบายเศรษฐกิจและสังคมดิจิทัล” สำหรับนักบริหารระดับสูง รุ่นที่ 1 โดยสำนักงานคณะกรรมการพัฒนาระบบราชการ (ก.พ.ร.) ได้มอบหมายให้สถาบันส่งเสริมการบริหารกิจการบ้านเมืองที่ดี หน่วยงานในสังกัดสำนักงาน ก.พ.ร. ดำเนินโครงการดังกล่าว เพื่อให้ผู้เข้าร่วมอบรมได้มีการพัฒนาขีดความสามารถกลายเป็นผู้นำการเปลี่ยนแปลงเพื่อขับเคลื่อนนโยบายและยุทธศาสตร์เกี่ยวกับการพัฒนาดิจิทัลเพื่อเศรษฐกิจและสังคมสู่การปฏิบัติ สอดรับนโยบายรัฐบาลในการพัฒนาประเทศสู่เศรษฐกิจและสังคมยุคดิจิทัล ซึ่งอบหมายให้กระทรวงดิจิทัลฯ เป็นหน่วยงานหลักในการส่งเสริม กำกับดูแล และสนับสนุนให้เกิดการพัฒนาเศรษฐกิจ สังคม อุตสาหกรรม และนวัตกรรมดิจิทัล รวมถึงการนำไปใช้ให้เกิดประโยชน์ต่อเศรษฐกิจ สังคม วัฒนธรรม และความมั่นคงของประเทศ ทั้งนี้ การจะนำพาประเทศก้าวไปสู่จุดนั้น จำเป็นต้องอาศัยบุคลากรระดับผู้บริหารที่มีความรู้ทั้งในด้านเทคโนโลยีดิจิทัล และด้านการบริหารนโยบายสาธารณะ เพื่อผลักดันการเปลี่ยนแปลงประเทศสู่ยุคดิจิทัลอย่างมีประสิทธิภาพ ภายใต้แนวทางการบริหารกิจการบ้านเมืองที่ดี เมื่อวันที่ 8 ธันวาคม 2560 ณ ห้องประชุม 401 โรงแรมเซ็นทรา บาย เซ็นทาราศูนย์ราชการและคอนเวนชัน เซ็นเตอร์ ถนนแจ้งวัฒนะ กรุงเทพฯ
 

**************************



ที่มา : http://www.thaigov.go.th/news/contents/details/8698