รัฐบาลไทย-ข่าวทำเนียบรัฐบาล-ครม.อนุมัติพระราชกฤษฎีกามาตรการภาษี สนับสนุนโครงการสานพลังประชารัฐ







                                วันพุธที่ 13 ธันวาคม 2560                              





    483  













   ครม.อนุมัติพระราชกฤษฎีกามาตรการภาษี สนับสนุนโครงการสานพลังประชารัฐ
 

   สรุปมติคณะรัฐมนตรี เมื่อวันที่ 12 ธันวาคม 2560 ในส่วนที่เกี่ยวข้องกับกระทรวงศึกษาธิการ คือ อนุมัติหลักการร่างพระราชกฤษฎีกาเกี่ยวกับมาตรการภาษี เพื่อสนับสนุนการดำเนินโครงการสานพลังประชารัฐ 





สรุปมติคณะรัฐมนตรี เมื่อวันที่ 12 ธันวาคม 2560 ในส่วนที่เกี่ยวข้องกับกระทรวงศึกษาธิการ คือ อนุมัติหลักการร่างพระราชกฤษฎีกาเกี่ยวกับมาตรการภาษี เพื่อสนับสนุนการดำเนินโครงการสานพลังประชารัฐ

คณะรัฐมนตรีมีมติอนุมัติหลักการร่างพระราชกฤษฎีกาออกตามความในประมวลรัษฎากร ว่าด้วยการยกเว้นรัษฎากร (ฉบับที่ ...) พ.ศ. .... (มาตรการภาษีเพื่อสนับสนุนการดำเนินโครงการสานพลังประชารัฐ) โดยมีสาระสำคัญ ดังนี้
กำหนดให้บริษัทหรือห้างหุ้นส่วนนิติบุคคล ที่ได้มีการจ่ายเงินเพื่อเป็นค่าใช้จ่ายในการสนับสนุนโครงการสานพลังประชารัฐ หรือเพื่อดำเนินการภายใต้โครงการสานพลังประชารัฐ สามารถนำค่าใช้จ่ายดังกล่าวมาหักได้ตามที่จ่ายจริง แต่ไม่เกินร้อยละ 5 ของกำไรสุทธิหลักจากที่ได้หักรายจ่ายเป็นจำนวน 2 เท่าของรายจ่ายที่จ่ายไม่เป็นค่าใช้จ่ายเพื่อสนับสนุนการศึกษา สำหรับโครงการที่กระทรวงศึกษาธิการให้ความเห็นชอบ
และรายจ่ายที่จ่ายเป็นค่าใช้จ่ายในการจัดสร้างและการบำรุงรักษาสนามเด็กเล่น สวนสาธารณะ หรือสนามกีฬาของเอกชนที่เปิดให้ประชาชนใช้เป็นการทั่วไป โดยไม่เก็บค่าบริการใด ๆ หรือสนามเด็กเล่น สวนสาธารณะหรือสนามกีฬาของทางราชการ ต้องไม่เกินร้อยละ 10 ของกำไรสุทธิก่อนหักรายจ่ายเพื่อการกุศลสาธารณะหรือเพื่อการสาธารณประโยชน์ และรายจ่ายเพื่อการศึกษา หรือเพื่อการกีฬา
สำหรับค่าใช้จ่ายที่ได้จ่ายในรอบระยะเวลาบัญชีที่เริ่มในหรือหลังวันที่ 1 มกราคม พ.ศ.2560 ถึงวันที่ 31 ธันวาคม พ.ศ. 2561


บัลลังก์ โรหิตเสถียร: สรุป
กลุ่มประชาสัมพันธ์ สร.และกลุ่มสารนิเทศ สอ.สป.: รายงาน
 



ที่มา : http://www.thaigov.go.th/news/contents/details/8727