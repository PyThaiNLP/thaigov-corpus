รัฐบาลไทย-ข่าวทำเนียบรัฐบาล-รมว.ดิจิทัลฯ ปาฐกถาพิเศษในการประชุมความร่วมมือระหว่าง อาเซียน กับ ออสเตรเลีย ด้านความมั่นคงปลอดภัยทางไซเบอร์อาเซียน







                                วันพุธที่ 14 กุมภาพันธ์ 2561                              





    29  













   รมว.ดิจิทัลฯ ปาฐกถาพิเศษในการประชุมความร่วมมือระหว่าง อาเซียน กับ ออสเตรเลีย ด้านความมั่นคงปลอดภัยทางไซเบอร์อาเซียน
 

   รมว.ดิจิทัลฯ  





               ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) กล่าวปาฐกถาพิเศษในงานเลี้ยงอาหารค่ำ เพื่อเป็นเกียรติแก่ผู้เข้าร่วมการประชุมเชิงปฏิบัติการว่าด้วยความร่วมมือระหว่างประเทศสมาชิกอาเซียนกับออสเตรเลียด้านความมั่นคงปลอดภัยทางไซเบอร์ ในหัวข้อ “ASEAN-Australia Cybersecurity Workshop : Strengthening Legal Implementation in Tackling Cybersecurity Challenges in the Region” โดยกระทรวงดิจิทัลฯ และกระทรวงการต่างประเทศ ร่วมกับ ประเทศออสเตรเลีย จัดขึ้น สำหรับการประชุมดังกล่าว มีผู้แทนจากประเทศสมาชิกอาเซียนและออสเตรเลีย รวมทั้งผู้เชี่ยวชาญจากภาคเอกชนเข้าร่วมการประชุมฯ โดยมีวัตถุประสงค์เพื่อเสริมสร้างความเข้าใจระหว่างประเทศสมาชิกอาเซียนและออสเตรเลียเกี่ยวกับกลไกและกฎหมายที่เกี่ยวข้องกับอาชญากรรมทางไซเบอร์ พร้อมส่งเสริมความร่วมมือด้านกระบวนการยุติธรรม ตลอดจนการแลกเปลี่ยนแนวปฏิบัติที่เป็นเลิศเกี่ยวกับกลไกกำกับดูแลด้านไซเบอร์ และปฏิบัติการรับมือกรณีที่มีการโจมตีทางไซเบอร์ในระดับภูมิภาค โดยจำลองสถานการณ์วิกฤติด้านไซเบอร์ในภูมิภาค เพื่อเปิดโอกาสให้ผู้เข้าร่วมการประชุมหาแนวทางแก้ไขร่วมกัน และนำยุทธศาสตร์ด้านความมั่นคงทางไซเบอร์ รวมถึงกฎหมายและกฎระเบียบต่างๆ มาปรับใช้เมื่อเกิดสถานการณ์ฉุกเฉินได้อย่างทันการณ์ เมื่อวันที่ 12 กุมภาพันธ์ 2561 ณ โรงแรมดุสิตธานี ถนนพระราม 4 เขตบางรัก กรุงเทพฯ
 

**********************



ที่มา : http://www.thaigov.go.th/news/contents/details/10080