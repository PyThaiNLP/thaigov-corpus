รัฐบาลไทย-ข่าวทำเนียบรัฐบาล-นักเรียนโครงการ "ห้องเรียนกีฬา-สานฝันฯ" รวมทีม "Sport Program" เข้าร่วมแข่งขันวอลเลย์บอลหญิง 2 รายการใหญ่ชิงชนะเลิศแห่งประเทศไทย ปี 2560







                                วันอังคารที่ 25 เมษายน 2560                              





    243  













   นักเรียนโครงการ "ห้องเรียนกีฬา-สานฝันฯ" รวมทีม "Sport Program" เข้าร่วมแข่งขันวอลเลย์บอลหญิง 2 รายการใหญ่ชิงชนะเลิศแห่งประเทศไทย ปี 2560
 

   พล.อ.สุรเชษฐ์ ชัยวงศ์ รัฐมนตรีช่วยว่าการกระทรวงศึกษาธิการ พร้อมด้วย พล.อ.สุทัศน์ กาญจนานนท์กุล ที่ปรึกษารัฐมนตรีช่วยว่าการกระทรวงศึกษาธิการ เยี่ยมให้กำลังใจนักกีฬาวอลเลย์บอลหญิงทีม "Sport Program" 





ซึ่งได้รับคัดเลือกจากนักเรียนโครงการห้องเรียนกีฬาและโครงการสานฝันการกีฬาสู่ระบบการศึกษาจังหวัดชายแดนภาคใต้ สพฐ. ให้เข้าร่วมการแข่งขัน 2 รายการใหญ่ คือ เยาวชนหญิงชิงชนะเลิศแห่งประเทศไทย และประชาชนหญิง ข ชิงชนะเลิศแห่งประเทศไทย

ด้วยสำนักงานคณะกรรมการการศึกษาขั้นพื้นฐาน (สพฐ.) ได้รับเชิญจากสมาคมกีฬาวอลเลย์บอลแห่งประเทศไทย ให้เข้าร่วมการแข่งขันกีฬาวอลเลย์บอลแห่งประเทศไทย ในระหว่างวันที่ 28 เมษายน – 31 พฤษภาคม 2560 ณ กรุงเทพมหานคร 2 รายการ คือ

การแข่งขันวอลเลย์บอล “ซีเล็คทูน่า” เยาวชนหญิง ชิงชนะเลิศแห่งประเทศไทย ประจำปี 2560 ระหว่างวันที่ 28 เมษายน-7 พฤษภาคม 2560 ยิมเนเซียม 1 มหาวิทยาลัยรามคำแหง (หัวหมาก)
การแข่งขันวอลเลย์บอล “ซีเล็คทูน่า” ประชาชนหญิง ข  ชิงชนะเลิศแห่งประเทศไทย ประจำปี 2560 ระหว่างวันที่ 20-31 พฤษภาคม 2560 ณ ยิมเนเซียม 1 มหาวิทยาลัยรามคำแหง (หัวหมาก)


ทั้งนี้ สพฐ.ได้คัดเลือกนักกีฬาวอลเลย์บอลหญิงเข้าร่วมการแข่งขันครั้งนี้ โดยเป็นนักกีฬาจากโครงการห้องเรียนกีฬา จำนวน 12 คน และโครงการสานฝันฯ จำนวน 3 คน โดยใช้ชื่อทีมว่า "Sport Program"เพื่อต้องการส่งเสริมสนับสนุนให้นักเรียนกีฬาทั้งสองโครงการได้รับประสบการณ์การแข่งขันระดับชาติ และเดินทางมาฝึกซ้อม ณ สนามกีฬาในร่ม ศูนย์กีฬาแห่งจุฬาลงกรณ์มหาวิทยาลัย
สำหรับตารางการแข่งขันของทีม Sport Program มีดังต่อไปนี้



วันที่
เวลา
คู่แข่งขัน


วันศุกร์ที่ 28 เมษายน 2560
10.30
วิทยาลัยเทคโนโลยีนครหาดใหญ่


วันเสาร์ที่ 29 เมษายน 2560
14.15
ออสเตรเลีย 2


วันจันทร์ที่ 1 พฤษภาคม 2560
8.00 น
วิทยาลัยเทคโนโลยีจรัสสนิทวงศ์
			 







ที่มา : http://www.thaigov.go.th/news/contents/details/3267