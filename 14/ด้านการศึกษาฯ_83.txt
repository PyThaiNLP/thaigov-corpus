รัฐบาลไทย-ข่าวทำเนียบรัฐบาล-ทีม "Sport Program" เข้าร่วมแข่งขันวอลเลย์บอลหญิง เยาวชนใหญ่ชิงชนะเลิศแห่งประเทศไทย ปี 2560







                                วันจันทร์ที่ 1 พฤษภาคม 2560                              





    315  













   ทีม "Sport Program" เข้าร่วมแข่งขันวอลเลย์บอลหญิง เยาวชนใหญ่ชิงชนะเลิศแห่งประเทศไทย ปี 2560
 

   ทีมวอลเลย์บอล "Sport Program" ซึ่งคัดเลือกจากนักเรียนโครงการห้องเรียนกีฬาและโครงการสานฝันการกีฬาสู่ระบบการศึกษาจังหวัดชายแดนภาคใต้ เข้าร่วมการแข่งขันวอลเลย์บอลไทยแลนด์ แชมเปี้ยนชิพ "ซีเล็ค" วีเมน ยู-18 ประจำปี 2560 





ชิงถ้วยพระราชทานสมเด็จพระเทพรัตนราชสุดาฯ สยามบรมราชกุมารี ที่สนามยิมเนเซียม 1 มหาวิทยาลัยรามคำแหง ระหว่างวันที่ 28 เมษายน-7 พฤษภาคม 2560
จากการที่สำนักงานคณะกรรมการการศึกษาขั้นพื้นฐาน (สพฐ.) ได้รับเชิญจากสมาคมกีฬาวอลเลย์บอลแห่งประเทศไทย ให้เข้าร่วมการแข่งขันกีฬาวอลเลย์บอลแห่งประเทศไทย ในระหว่างวันที่ 28 เมษายน – 31 พฤษภาคม 2560 ณ กรุงเทพมหานคร 2 รายการใหญ่ คือ


 การแข่งขันวอลเลย์บอลไทยแลนด์ แชมเปี้ยนชิพ "ซีเล็ค" วีเมน ยู-18 ประจำปี 2560 ชิงถ้วยพระราชทานสมเด็จพระเทพรัตนสุดาฯ สยามบรมราชกุมารี ที่สนามยิมเนเซียม 1 มหาวิทยาลัยรามคำแหง ระหว่างวันที่ 28 เมษายน-7 พฤษภาคม 2560


การแข่งขันวอลเลย์บอล “ซีเล็คทูน่า” ประชาชนหญิง ข  ชิงชนะเลิศแห่งประเทศไทย ประจำปี 2560 ระหว่างวันที่ 20-31 พฤษภาคม 2560 ณ ยิมเนเซียม 1 มหาวิทยาลัยรามคำแหง (หัวหมาก)


ทั้งนี้ สพฐ.ได้คัดเลือกนักกีฬาวอลเลย์บอลหญิงเข้าร่วมการแข่งขันทั้งสองรายการ จากโครงการห้องเรียนกีฬา จำนวน 12 คน และโครงการสานฝันฯ จำนวน 3 คน ใช้ชื่อทีมว่า "Sport Program" เพื่อต้องการส่งเสริมสนับสนุนให้นักเรียนกีฬาทั้งสองโครงการได้รับประสบการณ์จากการแข่งขันระดับชาติ
สำหรับผลการแข่งขันนัดแรกของทีม Sport Program ซึ่งอยู่ในกลุ่ม G เมื่อวันศุกร์ที่ 28 เมษายนที่ผ่านมา แพ้ทีมวิทยาลัยเทคโนโลยีนครหาดใหญ่ 3-0 เซต ด้วยสกอร์ 25-16, 25-19, 25-13 ส่วนการแข่งขันนัดที่สองในวันนี้ (29 เมษายน) ทีม Sport Program เอาชนะทีม Australia 2 ที่มีความสูงเฉลี่ยถึง 185 ซม. ไปด้วยคะแนน 3-1 เซต ด้วยคะแนน 20-25, 25-17, 25-11 และ 25-13 ส่วนการแข่งขันนัดต่อไปจะพบกับวิทยาลัยเทคโนโลยีจรัญสนิทวงศ์ ในวันจันทร์ที่ 1 พฤษภาคม 2560 เวลา 8.00 น.
ทั้งนี้ นักกีฬาวอลเลย์บอลหญิงทีม "Sport Program" เป็นทีมที่ผ่านการคัดเลือกจากนักเรียนโครงการห้องเรียนกีฬา 4 แห่ง และโครงการสานฝันการกีฬาสู่ระบบการศึกษาจังหวัดชายแดนภาคใต้ สพฐ. 8 แห่ง เข้าร่วมการแข่งขัน 2 รายการใหญ่ คือ เยาวชนหญิงชิงชนะเลิศแห่งประเทศไทย และประชาชนหญิง ข ชิงชนะเลิศแห่งประเทศไทย ประจำปีนี้



ที่มา : http://www.thaigov.go.th/news/contents/details/3403