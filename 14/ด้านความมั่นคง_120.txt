รัฐบาลไทย-ข่าวทำเนียบรัฐบาล-กองทัพเร่งปฏิรูป พลิกโฉม “กะทัดรัด” คล่องตัว ทันสมัย สามารถตอบสนองทุกมิติในภารกิจด้านความมั่นคง







                                วันจันทร์ที่ 29 พฤษภาคม 2560                              





    1,029  













   กองทัพเร่งปฏิรูป พลิกโฉม “กะทัดรัด” คล่องตัว ทันสมัย สามารถตอบสนองทุกมิติในภารกิจด้านความมั่นคง
 

   กองทัพเร่งปฏิรูป พลิกโฉม “กะทัดรัด” คล่องตัว ทันสมัย สามารถตอบสนองทุกมิติในภารกิจด้านความมั่นคง 





   กองทัพเร่งปฏิรูป พลิกโฉม “กะทัดรัด” คล่องตัว ทันสมัย สามารถตอบสนองทุกมิติในภารกิจด้านความมั่นคง
พล.ต.คงชีพ ตันตระวาณิชย์  โฆษกกระทรวงกลาโหม แถลงหลังการประชุมสภากลาโหม ครั้งที่ 5/2560 ณ ศาลาว่าการกลาโหม เมื่อ 29 พ.ค.60 กล่าวว่า ที่ประชุมได้ร่วมกันพิจารณาถึงแนวทางการปฏิรูปกองทัพในระบบโครงสร้างและอัตรากำลังให้เหมาะสม เพื่อพัฒนากองทัพให้มีความคล่องตัว ทันสมัย และสามารถปฏิบัติภารกิจได้หลากหลายมากยิ่งขึ้น
โดยการแก้ไขโครงสร้างการจัดและอัตราของส่วนราชการในกระทรวงกลาโหม เพื่อสนับสนุนการจัดตั้งสำนักงานประสานภารกิจด้านความมั่นคง กับ กอ.รมน. ซึ่งเป็นการบริหารจัดการภายในของ กห. ในด้านการปรับเกลี่ย ปรับโอนและยุบรวมอัตราตำแหน่ง  ตามอนุมัติหลักการของนายกรัฐมนตรี โดยให้มีผลบังคับใช้อย่างเป็นรูปธรรม ตั้งแต่ 1 ต.ค.60 เป็นต้นไป ทั้งนี้ยังให้ดำรงการปรับลดอัตรากำลังพลตำแหน่งผู้ทรงคุณวุฒิพิเศษ ผู้ทรงคุณวุฒิ และนายทหารปฏิบัติการประจำหน่วยให้เหลือร้อยละ 50 ภายใน 30 ก.ย.2572
รวมถึงได้ร่วมกันพิจารณาการแก้ไข พ.ร.ฎ. แบ่งส่วนราชการและกำหนดหน้าที่ของส่วนราชการ สำนักงานรัฐมนตรีกระทรวงกลาโหม และ สำนักงานปลัดกระทรวงกลาโหม พ.ศ. 2552 เพื่อรองรับการปรับโครงสร้างใหม่ ให้มีความคล่องตัวและสอดรับกับภารกิจที่ปฏิบัติอยู่จริง โดยเพิ่มหน่วยงานและอำนาจหน้าที่ กองเลขานุการและศูนย์รับเรื่องราวร้องทุกข์กระทรวงกลาโหม ด้วยการปรับเกลี่ย ปรับเพิ่มและปรับลด เพื่อรองรับภารกิจการร้องเรียนร้องทุกข์จากประชาชนให้มีประสิทธิภาพมากขึ้น โดยไม่ทำให้งบประมาณและอัตรากำลังพลเพิ่มขึ้น
ทั้งนี้ กองทัพพร้อมเป็นผู้นำในการปฏิรูปหน่วยงานด้านความมั่นคงเพื่อเป็นหลักประกันให้กับประเทศไทย เพื่อเสริมสร้างศักยภาพในการป้องกันภัยคุกคามทุกรูปแบบที่เกิดขึ้นในสถานการณ์ปัจจุบันและในอนาคต รวมทั้งเป็นการยกระดับความมั่นใจให้กับประชาชน
 
  



ที่มา : http://www.thaigov.go.th/news/contents/details/4122