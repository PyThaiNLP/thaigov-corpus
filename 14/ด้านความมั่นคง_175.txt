รัฐบาลไทย-ข่าวทำเนียบรัฐบาล-'บิ๊กบี้' ห่วงแรงงานทางทะเล เร่งรัดออกกฎหมายลำดับรอง กำชับทุกฝ่ายบูรณาการร่วมกัน 







                                วันศุกร์ที่ 30 มิถุนายน 2560                              





    0  





      พิมพ์    
     
    
















   'บิ๊กบี้' ห่วงแรงงานทางทะเล เร่งรัดออกกฎหมายลำดับรอง กำชับทุกฝ่ายบูรณาการร่วมกัน 
 

   'บิ๊กบี้' ห่วงแรงงานทางทะเล เร่งรัดออกกฎหมายลำดับรอง กำชับทุกฝ่ายบูรณาการร่วมกัน  





               พลเอกศิริชัย ดิษฐกุล รัฐมนตรีว่าการกระทรวงแรงงาน เป็นประธานในพิธีเปิดการประชุมคณะกรรมการแรงงานทางทะเล พ.ศ.2558 ครั้งที่ 1/2560 ณ ห้องประชุมประสงค์ รณะนันทน์ ชั้น 5 อาคารกระทรวงแรงงาน วันนี้ (30 มิ.ย. 60) การประชุมฯ ดังกล่าว เป็นการประชุมหารือร่วมกับผู้แทนจากกระทรวงการต่างประเทศ กระทรวงคมนาคม กระทรวงสาธารณสุข ผู้แทนฝ่ายเจ้าของเรือ และผู้แทนฝ่ายคนประจำเรือ ที่ได้รับการแต่งตั้งเป็นคณะกรรมการแรงงานทางทะเล 
           โดย หม่อมหลวงปุณฑริก สมิติ ปลัดกระทรวงแรงงาน ประธานคณะกรรมการฯ ได้กล่าวถึงวัตถุประสงค์ของการประชุมฯ ว่า เพื่อให้คณะกรรมการฯ ได้ทราบถึงอำนาจหน้าที่ ความคืบหน้าการออกกฎหมายลำดับรองของพระราชบัญญัติแรงงานทางทะเล พ.ศ. 2558 รวมถึงผลการดำเนินงานในส่วนที่เกี่ยวข้อง ให้เสนอแนะความเห็นที่เกี่ยวกับนโยบายด้านแรงงานทางทะเล พิจารณาเกี่ยวกับการเร่งรัดการออกกฎหมายลำดับรอง และขอความเห็นชอบในหลักการการออกกฎหมายลำดับรองที่ยังไม่มีความจำเป็นต้องออกในปัจจุบัน
           ทั้งนี้ รัฐมนตรีว่าการกระทรวงแรงงาน ได้มอบแนวทางการดำเนินงานแก่คณะกรรมการฯ ดังนี้ 
           1. เร่งรัดการออกกฎหมายลำดับรองที่อยู่ระหว่างการดำเนินการ โดยให้จัดทำเป็นแผนปฏิบัติงาน (Action Plan) และกำหนดระยะเวลาให้ชัดเจน (Time line) 
           2. การทำงานแบบบูรณาการ โดยมุ่งเน้นให้มีความร่วมมือกันระหว่างภาครัฐ ผู้ทรงคุณวุฒิด้านแรงงานทางทะเล ผู้แทนฝ่ายเจ้าของเรือ และผู้แทนฝ่ายคนประจำเรือ  
           3. ให้สร้างการรับรู้เรื่องขั้นตอนกระบวนงาน การออกใบอนุญาตการให้บริการ และอื่นๆ ของหน่วยงาน ให้เป็นไปในทิศทางเดียวกัน และสอดคล้องกับมาตรฐานสากล
          4. ให้พนักงานเจ้าหน้าที่ตามคำสั่งของรัฐมนตรีแต่ละกระทรวง ปฏิบัติหน้าที่อย่างโปร่งใส เป็นธรรม ปราศจากการคอรัปชั่น โดยไม่เลือกปฏิบัติในการให้บริการ
          ซึ่งการดำเนินการดังกล่าว จะเพิ่มขีดความสามารถในการมีสัดส่วนการขนส่งทางทะเลโดยกองเรือพาณิชย์ของไทยให้เพิ่มมากขึ้น โดยเฉพาะอย่างยิ่งการป้องกันการใช้มาตรการ การกักเรือ การตรวจเรือ ของรัฐเจ้าของท่าต่อเรือไทยที่เดินทางระหว่างประเทศ เพื่อสร้างความมั่นคง มั่งคั่งในระบบการขนส่งสินค้าเข้า - ออกทางทะเลของประเทศให้มีความทัดเทียม สอดคล้องกับมาตรฐานสากล และก้าวสู่ไทยแลนด์ 4.0 ในอนาคตต่อไป

 
-----------------------------------------------
 
กองเผยแพร่และประชาสัมพันธ์



ที่มา : http://www.thaigov.go.th/news/contents/details/4918