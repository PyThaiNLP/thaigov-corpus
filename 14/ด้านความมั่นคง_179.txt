รัฐบาลไทย-ข่าวทำเนียบรัฐบาล-รองนายกฯ ประจิน เปิดงานสัมมนา Thailand Cybersecurity Week 2017 







                                วันอังคารที่ 4 กรกฎาคม 2560                              





    140  













   รองนายกฯ ประจิน เปิดงานสัมมนา Thailand Cybersecurity Week 2017 
 

   รองนายกฯ ประจิน 





              พล.อ.อ.ประจิน จั่นตอง รองนายกรัฐมนตรี เป็นประธานเปิดงานสัมมนา “Thailand Cybersecurity Week 2017” โดยมี ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม พร้อมด้วยนางสาว วิไลลักษณ์ ชุลีวัฒนกุล ปลัดกระทรวงดิจิทัลฯ ผู้บริหารหน่วยงานในสังกัดกระทรวงฯ และหน่วยงานที่เกี่ยวข้อง เข้าร่วมพิธีเปิดงานสัมมนาดังกล่าว ซึ่งสำนักงานพัฒนาธุรกรรมทางอิเล็กทรอนิกส์ (องค์การมหาชน) หรือ ETDA จัดขึ้นระหว่างวันที่ 26-30 มิถุนายน 2560 ภายใต้แนวความคิด “Cybersecurity for All : ความมั่นคงปลอดภัยไซเบอร์เพื่อเราทุกคน” เพื่อสร้างองค์ความรู้ด้านความมั่นคงปลอดภัยไซเบอร์ ให้คนไทยพร้อมรับมือภัยคุกคามไซเบอร์ที่เพิ่มขึ้นและรุนแรงขึ้นอย่างต่อเนื่อง รวมทั้งยังเป็นการพัฒนาศักยภาพการค้าขายยุคใหม่ และเพื่อทำให้ประเทศไทยเป็นศูนย์กลางของภูมิภาค หรือ Gateway of ASEAN ได้อย่างแท้จริง นอกจากนี้ยังเป็นการกระตุ้นให้ทุกองค์กรและทุกคนเห็นความสำคัญของความมั่นคงปลอดภัยไซเบอร์ เนื่องจากมีผลกระทบต่อความเชื่อมั่นในเรื่องของพาณิชย์อิเล็กทรอนิกส์ (e-Commerce) รัฐบาลอิเล็กทรอนิกส์ (e-Government) และวิถีการดำเนินชีวิต (Life style) ของประชาชน โดยการรักษาความมั่นคงปลอดภัยไซเบอร์ จะมีการรวมกลุ่มเพื่อรับมือภัยคุกคามทางไซเบอร์ เช่น กลุ่มเดียวกัน ธุรกิจเดียวกัน ประกอบกับมีการแลกเปลี่ยนข้อมูลเกี่ยวกับภัยคุกคามทางไซเบอร์ รวมทั้งฝึกซ้อมรับมือภัยคุกคามทางไซเบอร์อย่างสม่ำเสมอ ตลอดจนให้ความรู้เกี่ยวกับ Cyber Hygiene ให้กับประชาชนทั่วไป เมื่อวันที่ 28 มิถุนายน 2560 ณ ห้องมัฆวานรังสรรค์ ชั้น 3 สโมสรทหารบก ถนนวิภาวดีรังสิต กรุงเทพฯ
 

********************************



ที่มา : http://www.thaigov.go.th/news/contents/details/5000