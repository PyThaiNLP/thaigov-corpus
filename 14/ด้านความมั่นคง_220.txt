รัฐบาลไทย-ข่าวทำเนียบรัฐบาล-เอกอัครราชทูตสาธารณรัฐประชาชนจีน เข้าเยี่ยมคาราวะและอำลา รอง นรม. และ รมว.กห. ในโอกาสที่จะพ้นจากหน้าที่







                                วันพฤหัสบดีที่ 3 สิงหาคม 2560                              





    180  













   เอกอัครราชทูตสาธารณรัฐประชาชนจีน เข้าเยี่ยมคาราวะและอำลา รอง นรม. และ รมว.กห. ในโอกาสที่จะพ้นจากหน้าที่
 

   เอกอัครราชทูตสาธารณรัฐประชาชนจีน เข้าเยี่ยมคาราวะและอำลา รอง นรม. และ รมว.กห. ในโอกาสที่จะพ้นจากหน้าที่ 





   พล.ต.คงชีพ ตันตระวาณิชย์ โฆษก กห. เปิดเผยว่า เมื่อ 3 ส.ค.60 นาย Ning Fukui (หนิง ฟู่ขุย) เอกอัคราชทูตสาธารณรัฐประชาชนจีนประจำประเทศไทย  ได้เข้าเยี่ยมคารวะ พล.อ. ประวิตร วงษ์สุวรรณ รอง นรม.และ รมว.กห. ณ ศาลาว่าการกลาโหม เพื่ออำลาในโอกาสที่จะพ้นจากหน้าที่
 
โดย นายหนิง ฟู่ขุย ได้กล่าวขอบคุณ นรม. และ รอง นรม.และ รมว.กห. ที่ได้สนับสนุนส่งเสริมความร่วมมือในการทำงานร่วมกันอย่างใกล้ชิดที่ผ่านมา เป็นผลให้พัฒนาความสัมพันธ์ของทั้งสองประเทศมีความใกล้ชิดแน่นแฟ้นกันและขยายความร่วมมือเชิงลึกในทุกมิติ โดยเฉพาะด้านเศรษฐกิจ ความมั่นคงและความร่วมมือทางทหาร ซึ่งรัฐบาลจีนขอชื่นชมอย่างสูง และหวังว่าทั้งสองประเทศจะได้ร่วมกันพัฒนาความสัมพันธ์ที่แนบแน่นต่อไป
 
พล.อ.ประวิตร ได้กล่าวขอบคุณและชื่นชมยินดีที่ นายหนิง ฟู่ขุ่ย ได้ปฏิบัติหน้าที่ด้วยความมุ่งมั่น และมีบทบาทโดดเด่น ในการกระชับความสัมพันธ์และความร่วมมือระหว่างไทยและจีนตลอดเวลาที่ดำรงตำแหน่ง เป็นผลให้ทั้งสองประเทศมีความสัมพันธ์เชิงยุทธศาสตร์ที่เป็นรูปธรรมและได้รับประโยชน์ร่วมกัน พร้อมทั้งขอให้เดินทางกลับโดยสวัสดิภาพ 



ที่มา : http://www.thaigov.go.th/news/contents/details/5678