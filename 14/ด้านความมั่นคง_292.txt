รัฐบาลไทย-ข่าวทำเนียบรัฐบาล-พิธีอำลาและมอบนโยบายแก่คณะนายทหารที่จะเดินทางไปปฏิบัติหน้าที่ผู้ช่วยทูตทหาร  ณ ต่างประเทศ







                                วันศุกร์ที่ 8 กันยายน 2560                              





    344  













   พิธีอำลาและมอบนโยบายแก่คณะนายทหารที่จะเดินทางไปปฏิบัติหน้าที่ผู้ช่วยทูตทหาร  ณ ต่างประเทศ
 

   พิธีอำลาและมอบนโยบายแก่คณะนายทหารที่จะเดินทางไปปฏิบัติหน้าที่ผู้ช่วยทูตทหาร  ณ ต่างประเทศ 





              พล.อ.ต.รังสรรค์ เยาวรัตน์ ผช.โฆษก กห. กล่าวว่า เมื่อ 8 ก.ย.60 เวลา 10.30 น. พล.อ.ประวิตร
วงษ์สุวรรณ รอง นรม. และ รมว.กห. ได้เป็นประธานในพิธีอำลาและมอบนโยบายแก่คณะนายทหารที่จะเดินทางไปปฏิบัติหน้าที่ผู้ช่วยทูตทหาร  ผู้ช่วยทูตทหารเหล่าทัพ และรองผู้ช่วยทูตทหารเหล่าทัพ  ณ ต่างประเทศ จำนวน 27 นาย ซึ่งจะเดินทางไปปฏิบัติราชการตั้งแต่ 1 ต.ค.60 โดยมี ปล.กห. และคณะนายทหารชั้นผู้ใหญ่ร่วมพิธี ณ ศาลาว่าการกลาโหม
           รอง นรม. และ รมว.กห. ได้แสดงความยินดีและมอบเป็นนโยบาย โดยขอให้นายทหารที่จะเดินทางไปปฏิบัติหน้าที่ ถือว่าภารกิจดังกล่าวมีความสำคัญยิ่งต่อประเทศชาติและกองทัพ ตามแนวทางยุทธศาสตร์ของรัฐบาลในด้านการป้องกันประเทศและการเสริมสร้างความร่วมมือระหว่างประเทศ และขอให้ทำหน้าที่เป็นตัวแทนกองทัพ ประเทศชาติ อย่างสมเกียรติ พร้อมทั้งร่วมสร้างความเข้าใจกับมิตรประเทศถึงสถานการณ์ของประเทศไทยที่เกิดขึ้น รวมถึงความก้าวหน้าในการดำเนินการขับเคลื่อนการปฏิรูปประเทศไทย สู่การพัฒนาการปกครองในระบอบประชาธิปไตยอันมีพระมหากษัตริย์เป็นประมุข  ซึ่งประเทศไทยยังคงมีนโยบายที่เปิดกว้าง เป็นมิตรและพร้อมให้ความร่วมมือกับทุกประเทศ
  



ที่มา : http://www.thaigov.go.th/news/contents/details/6535