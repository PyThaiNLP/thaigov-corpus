รัฐบาลไทย-ข่าวทำเนียบรัฐบาล-15 ปี กระทรวงทรัพยากรธรรมชาติและสิ่งแวดล้อม โดยเน้นการมีส่วนร่วม เพื่อคุณภาพชีวิตที่ดี







                                วันจันทร์ที่ 2 ตุลาคม 2560                              





    333  













   15 ปี กระทรวงทรัพยากรธรรมชาติและสิ่งแวดล้อม โดยเน้นการมีส่วนร่วม เพื่อคุณภาพชีวิตที่ดี
 

   กระทรวงทรัพยากรธรรมชาติและสิ่งแวดล้อม จัดงานวันคล้ายวันสถาปนากระทรวงทรัพยากรธรรมชาติและสิ่งแวดล้อม ครบรอบ 15 ปี 





          กระทรวงทรัพยากรธรรมชาติและสิ่งแวดล้อม จัดงานวันคล้ายวันสถาปนากระทรวงทรัพยากรธรรมชาติและสิ่งแวดล้อม ครบรอบ 15 ปี โดยในวันนี้ (2 ตุลาคม 2560) เวลา 07.30 น. พลเอก สุรศักดิ์ กาญจนรัตน์ รัฐมนตรีว่าการกระทรวงทรัพยากรธรรมชาติและสิ่งแวดล้อม พร้อมด้วยผู้บริหารและเจ้าหน้าที่กระทรวงฯ สักการะพระพุทธสยัมภู พระประจำกระทรวงฯ และบูชาพระภูมิสิ่งศักดิ์สิทธิ์ประจำกระทรวงทรัพยากรธรรมชาติและสิ่งแวดล้อม ณ บริเวณหน้าอาคารกรมควบคุมมลพิษ จากนั้นประกอบพิธีทางพุทธศาสนา โดยนิมนต์พระสงฆ์จากวัดแก้วฟ้าจุฬามณี สวดเจริญพระพุทธมนต์เพื่อความเป็นสิริมงคลเนื่องในโอกาสวันคล้ายวันสถาปนากระทรวงทรัพยากรธรรมชาติและสิ่งแวดล้อม ครบรอบ 15 ปี ณ ห้องประชุมศักดิ์สิทธิ์ ตรีเดช ชั้น 2 อาคารกรมควบคุมมลพิษ กระทรวงทรัพยากรธรรมชาติและสิ่งแวดล้อม ในโอกาสนี้ พลเอก สุรศักดิ์ กาญจนรัตน์ รัฐมนตรีว่าการกระทรวงทรัพยากรธรรมชาติและสิ่งแวดล้อม ได้ให้โอวาทและมอบนโยบายการปฏิบัติงานในปีงบประมาณ พ.ศ. 2561 ดังนี้ 1. การปฏิบัติงานต้องปฏิบัติด้วยความเข้มแข็งเพื่อนำไปสู่การปฏิรูปประเทศตามแผนยุทธศาสตร์ชาติในแต่ละด้าน 2. การบริหารจัดการข้อมูลที่เกี่ยวข้องกับกระทรวงฯ ให้บริหารจัดการให้เกิดประโยชน์สูงสุด 3. การปฏิบัติหน้าที่ของกระทรวงฯ ในเรื่องเกี่ยวกับการอนุรักษ์ทรัพยากรธรรมชาติและสิ่งแวดล้อม จะต้องปฏิบัติงานโดยคำนึกถึงประโยชน์และความสุขของประชาชน 4. การบริหารงานทรัพยากรบุคคล ให้น้อมนำแนวพระราชดำรัสของพระบาทสมเด็จพระปรมินทร มหาภูมิพลอดุลยเดช ในเรื่องการคัดเลือกคนดีเข้าสู่ตำแหน่งที่เหมาะสม มาเป็นแนวทางในการปฏิบัติ 



ที่มา : http://www.thaigov.go.th/news/contents/details/7115