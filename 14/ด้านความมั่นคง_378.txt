รัฐบาลไทย-ข่าวทำเนียบรัฐบาล-ปลัดแรงงาน ‘มอบรางวัล’ เยาวชนไทยคว้าเหรียญ World Skills Abu Dhabi 2017







                                วันอังคารที่ 31 ตุลาคม 2560                              





    412  





      พิมพ์    
     
    
















   ปลัดแรงงาน ‘มอบรางวัล’ เยาวชนไทยคว้าเหรียญ World Skills Abu Dhabi 2017
 

   ปลัดแรงงาน มอบรางวัลเยาวชนไทยคว้า 1 เหรียญเงิน 12 เหรียญฝีมือยอดเยี่ยมการแข่งขันฝีมือแรงงานนานาชาติ ครั้งที่ 44 (WorldSkills Abu Dhabi 2017) เพื่อเป็นขวัญและกำลังใจให้แก่เยาวชนทุกคน ที่ทุ่มเทแรงกายแรงใจ สร้างผลงานและชื่อเสียงให้แก่ประเทศไทย 





                  นายจรินทร์ จักกะพาก ปลัดกระทรวงแรงงาน เป็นประธานในพิธีมอบรางวัลแก่ผู้เข้าร่วมการแข่งขันฝีมือแรงงานนานาชาติ ครั้งที่ 44 ณ กรุงอาบูดาบี สหรัฐอาหรับเอมิเรตส์ ณ โรงแรมเซ็นจูรี พาร์ค ถนนราชปรารภ กรุงเทพมหานคร วันนี้ (30 ตุลาคม 2560) โดยกล่าวว่า “จากการจัดส่งเยาวชนไทยเข้าแข่งขันฝีมือแรงงานนานชาติ ครั้งที่ 44 ณ กรุงอาบูดาบี สหรัฐอาหรับเอมิเรตส์ (WorldSkills Abu Dhabi 2017) ที่ผ่านมานั้น เยาวชนไทยสามารถคว้า 1 เหรียญเงิน 12 เหรียญฝีมือยอดเยี่ยม จากการส่งเข้าแข่งขันทั้งสิ้น 24 สาขา 26 คน ซึ่งเดินทางกลับประเทศไทยเมื่อวันที่ 20 ตุลาคม 2560  สำหรับวันนี้ กระทรวงแรงงาน โดยกรมพัฒนาฝีมือแรงงาน (กพร.) จึงได้จัดพิธีมอบเกียรติบัตรและรางวัลแก่ผู้เข้าร่วมแข่งขันในครั้งนี้ เพื่อเป็นขวัญและกำลังใจให้แก่เยาวชนทุกคน ที่ทุ่มเทแรงกายแรงใจ สร้างผลงานและชื่อเสียงให้แก่ประเทศชาติ โดยเหรียญเงินได้รับเงินรางวัล 200,000 บาท เหรียญฝีมือยอดเยี่ยมเหรียญละ 50,000 บาท และเยาวชนที่เข้าร่วมการแข่งขันทุกคน กพร.มอบเงินให้รายละ 10,000 บาท
                   นอกจากนี้ ยังได้มอบโล่ให้แก่ผู้สนับสนุนการแข่งขันฝีมือแรงงานนานาชาติ ครั้งที่ 44 ประกอบด้วยสถาบันการศึกษา บริษัทและโรงแรม รวม 36 แห่ง ได้แก่ มหาวิทยาลัยราชมงคลล้านนา ภาคพายัพ เชียงใหม่,วิทยาลัยดุสิตธานี, บริษัท โตโยต้า ไดฮัทสุ เอ็นจิเนียริ่ง แอนด์ แมนูแฟคเจอริ่ง จำกัด,บริษัท โตโยต้า มอเตอร์ ประเทศไทย จำกัด,บริษัท เด็นโซ่ (ประเทศไทย) จำกัด,มูลนิธิเอสซีจี,บริษัท อินเตอร์ลิ้งค์ คอมมิวนิเคชั่น จำกัด (มหาชน),บริษัท สยามมอร์ต้า จำกัด,,บริษัท เซรามิคอุตสาหกรรมไทย จำกัด,บริษัท สยามแอ็ดวานซ์เทค จำกัด, บริษัทมิตรเจริญ เคเบิลเวอร์คส์ จำกัด,บริษัท ศูนย์ฝึกอบรมและพัฒนาช่างฝีมือ บุญถาวร จำกัด,บริษัท เฟสโต้ จำกัด,บริษัท วีนัส ซัพพลาย จำกัด,บริษัท เอ็น อาร์ ออโตเมชั่น ซิสเต็มส์ จำกัด,บริษัท เมช แมคคานิสซึ่ม ดีไซน์ จำกัด,บริษัท โรเบิร์ต บ๊อช จำกัด,บริษัท เอสเค เอ็นดีที แอนด์ อินสเป็คชั่น จำกัด,บริษัท เอสทีพีแอนด์ไอ จำกัด (มหาชน),บริษัท ลินเด้ (ประเทศไทย) จำกัด (มหาชน),บริษัท ไทย-โกเบ เวลดิ้ง จำกัด,บริษัท จระเข้ คอร์ปอเรชั่น จำกัด,สมาคมธุรกิจรับสร้างบ้าน,บริษัท ยาวาต้า (ประเทศไทย) จำกัด,บริษัท เทคโนโลยี อินสตรูเมนท์ จำกัด ,บริษัท เอบีบี (ประเทศไทย) จํากัด,บริษัท ซีเมนส์ จำกัด,บริษัท โฮมโปรดักส์ เซ็นเตอร์ จำกัด(มหาชน),บริษัท บีเบลเล็ท จำกัด,บริษัท Avis Thailand จำกัด,บริษัท โปรเกรสซีฟ อินเตอร์เนชั่นแนล มาร์เก็ตติ้ง จำกัด,โรงแรมอโนมา แกรนด์ กรุงเทพฯ,โรงแรมเซ็นทารา แกรนด์ แอท เซ็นทรัลพลาซ่าลาดพร้าว,โรงแรมเซ็นทารา แกรนด์ มิราจ บีช รีสอร์ท พัทยา,บริษัท เอส ซี เสรีชัยบิวตี้ จำกัด และชีวาศรมอคาเดมี่ ด้วย”
                   “ทั้งนี้ ได้มอบหมายให้ กพร. ดำเนินการขยายความร่วมมือไปยังสถาบันการศึกษา สถานประกอบการและองค์กรเอกชน ให้เข้ามาร่วมสนับสนุนการแข่งขันมากยิ่งขึ้น ตลอดจนให้ดูแลเยาวชนที่ผ่านการแข่งขันฝีมือแรงงานนานาชาติให้มีอนาคตที่สดใส สามารถนำทักษะความรู้ ความสามารถที่มี ไปต่อยอดและเกิดประโยชน์ต่อตนเองและประเทศต่อไปได้ด้วย ซึ่ง กพร.ได้เตรียมจัดหาทุนการศึกษาและจัดหางานหลังเรียนจบ และเยาวชน ๆ บางคนจะเข้ามาเป็นอนุกรรมการเทคนิคการแข่งขันฝีมือแรงงานระดับชาติ ระดับอาเซียนหรือนานาชาติต่อไป รวมถึงการทำหน้าที่เป็นเทรนเนอร์ ฝึกซ้อมให้แก่รุ่นน้อง และการเตรียมเป็นเจ้าภาพการแข่งขันฝีมืออาเซียนในปี 61 ด้วย” ปลัดแรงงาน กล่าวในท้ายที่สุด                  
                   นางสาวณัชชา แซ่โง้ว สาขาประกอบอาหาร เยาวชนไทยที่คว้า 1 เหรียญเงิน ได้ให้สัมภาษณ์ว่า "ขอขอบคุณกรมพัฒนาฝีมือแรงงานและทุกภาคส่วน ที่สนับสนุนและเปิดโอกาสให้เด็กไทยได้เข้าไปแข่งขันฝีมือแรงงานนานาชาติ ตลอดระยะเวลา 2 ปี ผู้เข้าแข่งขันทุกคนได้ทุ่มเททั้งแรงกาย แรงใจ ฝึกซ้อมมาโดยตลอด และพวกเราทุกคนได้รับประสบการณ์จากการเข้าไปแข่งขันในครั้งนี้เป็นอย่างมาก ซึ่งพวกเราทุกคนจะนำเอาประสบการณ์ที่ได้รับในครั้งนี้ นำมาถ่ายทอดให้เยาวชนรุ่นหลังสืบต่อไป"
                   
+++++++++++++++++++
  
กองเผยแพร่และประชาสัมพันธ์
ปริยรณ พรหมสาขา ณ สกลนคร ข่าว
สมภพ ศีลบุตร ภาพ
กองประชาสัมพันธ์ กรมพัฒนาฝีมือแรงงาน ข้อมูล
30 ตุลาคม 2560 



ที่มา : http://www.thaigov.go.th/news/contents/details/7680