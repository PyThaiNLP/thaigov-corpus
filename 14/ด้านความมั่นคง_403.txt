รัฐบาลไทย-ข่าวทำเนียบรัฐบาล-“อนันต์ชัย” สั่งเดินหน้า Safety Thailand พร้อมลุยค้ามนุษย์







                                วันอังคารที่ 14 พฤศจิกายน 2560                              





    7,058  





      พิมพ์    
     
    
















   “อนันต์ชัย” สั่งเดินหน้า Safety Thailand พร้อมลุยค้ามนุษย์
 

   รักษาราชการอธิบดีกรมสวัสดิการและคุ้มครองแรงงาน มอบนโยบายและแนวทางการดำเนินงานของกสร. เน้นทำงานเชิงรุก ประสานเครือข่ายตามแนวทางประชารัฐ มุ่งขับเคลื่อน Safety Thailand คุ้มครองแรงงานกลุ่มเสี่ยง แรงงานนอกระบบ บังคับใช้กฎหมาย และพัฒนางานเพิ่มประสิทธิภาพ 





        นายอนันต์ชัย อุทัยพัฒนาชีพ ผู้ตรวจราชการกระทรวงแรงงาน รักษาราชการแทนอธิบดีกรมสวัสดิการและคุ้มครองแรงงาน (กสร.) กล่าวมอบนโยบายและแนวทางการดำเนินงานของกรมสวัสดิการและคุ้มครองแรงงานให้กับหน่วยงานปฏิบัติทั้งในส่วนกลางและภูมิภาคในพิธีเปิดโครงการขับเคลื่อนความปลอดภัยและอาชีวอนามัยของประเทศไทย เร่งรัดมาตรการเชิงป้องกันตามปัจจัยเสี่ยงว่า ในปีงบประมาณ 2561 กสร.  ให้ความสำคัญและจะขับเคลื่อนงานด้านความปลอดภัยในการทำงานตามนโยบาย Safety Thailand ซึ่งจะเน้นย้ำในเรื่องการบังคับใช้กฎหมายอย่างเคร่งครัด การสร้างจิตสำนึกเรื่องความปลอดภัยเพื่อให้เกิดมาตรการ เชิงป้องกัน สร้างความร่วมมือกับเครือข่ายผ่านกลไกประชารัฐ รวมทั้งการขับเคลื่อนความปลอดภัยในการทำงานสู่แรงงานนอกระบบ โดยสถิติการประสบอันตรายกรณีร้ายแรงจะต้องไม่เกิน 4 ต่อ 1,000 ราย และทุกจังหวัดต้องลดสถิติการประสบอันตรายจากการทำงานให้น้อยลง
     นายอนันต์ชัย กล่าวต่อไปว่า สำหรับนโยบายด้านคุ้มครองแรงงานในปีงบประมาณ 2561 นี้ จะเน้นย้ำเรื่องการป้องกันและแก้ไขปัญหาการค้ามนุษย์ ซึ่งเป็นนโยบายสำคัญของรัฐบาลและกระทรวงแรงงาน โดยเน้น การทำงานเชิงรุก การตรวจบังคับใช้กฎหมายโดยเฉพาะกิจการกลุ่มเสี่ยง กุ้ง ปลา อ้อย/น้ำตาล เครื่องนุ่งห่ม และการตรวจแรงงานเด็กในทุกกิจการ เพื่อป้องกันและแก้ไขปัญหาการใช้แรงงานบังคับ แรงงานขัดหนี้ รวมไปถึงการส่งเสริมการจัดสวัสดิการแบบยืดหยุ่น ผลักดันให้สถานประกอบกิจการจัดทำ GLP TLS การพัฒนา E-service และการบริหารจัดการด้านแรงงานสัมพันธ์ให้มีประสิทธิภาพเพิ่มยิ่งขึ้น 



ที่มา : http://www.thaigov.go.th/news/contents/details/8078