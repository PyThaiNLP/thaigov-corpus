รัฐบาลไทย-ข่าวทำเนียบรัฐบาล-ปลัดแรงงาน มอบนโยบาย กสร. มุ่งเน้นลดช่องว่าง เพิ่มประสิทธิภาพการทำงาน







                                วันเสาร์ที่ 25 พฤศจิกายน 2560                              





    1,503  





      พิมพ์    
     
    
















   ปลัดแรงงาน มอบนโยบาย กสร. มุ่งเน้นลดช่องว่าง เพิ่มประสิทธิภาพการทำงาน
 

   ปลัดกระทรวงแรงงาน มอบนโยบายและแนวทางในการปฏิบัติงานแก่ผู้บริหารกสร. มุ่งเน้นความร่วมมือระหว่างหน่วยงานในสังกัดกระทรวงแรงงานเพื่อลดช่องว่าง เพิ่มประสิทธิภาพในการปฏิบัติงาน และตั้งเป้าหมายที่ประชาชน เล็งตั้งศูนย์บริการเบ็ดเสร็จกระทรวงแรงงาน 





           นายจรินทร์ จักกะพาก ปลัดกระทรวงแรงงาน มอบนโยบายและแนวทางในการปฏิบัติงานของกระทรวงแรงงานแก่ผู้บริหารกรมสวัสดิการและคุ้มครองแรงงาน ในโอกาสประชุมกสร.ประจำเดือนพฤศจิกายน 2560 ในวันศุกร์ที่ 24 พฤศจิกายน 2560 ณ ห้องประชุม ศ.นิคม จันทรวิทุร พร้อมกล่าวว่า ขอให้หน่วยงาน ในสังกัดกระทรวงแรงงานประสานงานกัน มุ่งเน้นเชื่อมโยงฐานข้อมูล เพื่อลดช่องว่างและเพิ่มประสิทธิภาพในการปฏิบัติงาน โดยมุ่งเป้าหมายให้เกิดความสะดวกแก่ลูกจ้าง นายจ้างสถานประกอบกิจการ และประชาชน รวมทั้งตั้งศูนย์บริการประชาชนรวมของทุกหน่วยงาน เพื่อให้บริการข้อมูล รับเรื่อง ตอบข้อซักถาม และสำรวจความพึงพอใจของประชาชนที่ใช้บริการ และต้องยึดหลักความถูกต้อง ยุติธรรมมาใช้ในการทำงาน
        ด้านนายอนันต์ชัย อุทัยพัฒนาชีพ รักษาราชการแทนอธิบดีกรมสวัสดิการและคุ้มครองแรงงาน เปิดเผยว่า ในส่วนของกรมสวัสดิการและคุ้มครองแรงงาน ได้กำหนดแนวทางการปฏิบัติงานที่สอดคล้องกับนโยบายของกระทรวงแรงงาน โดยเน้นการบูรณาการกับทุกภาคส่วนที่เกี่ยวข้อง ทั้งหน่วยงานภายในสังกัดกระทรวงแรงงาน หน่วยงานภาครัฐ ภาคเอกชน รวมไปถึงเครือข่ายแรงงานด้านต่าง ๆ เพื่อสร้างการรับรู้เกี่ยวกับบทบาทภารกิจของกรม โดยเฉพาะอย่างยิ่งเรื่องสิทธิหน้าที่ตามกฎหมายด้านแรงงานและการบังคับใช้กฎหมาย เพื่อให้เกิดความร่วมมือและประสานการดำเนินงานไปในทิศทางเดียวกัน เพื่อให้แรงงานมีคุณภาพชีวิตที่ดียิ่งขึ้นไป  



ที่มา : http://www.thaigov.go.th/news/contents/details/8349