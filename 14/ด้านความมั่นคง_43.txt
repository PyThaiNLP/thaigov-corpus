รัฐบาลไทย-ข่าวทำเนียบรัฐบาล-ผบ.ทสส.เนการาบรูไนดารุสซาลาม  เข้าเยี่ยมคำนับ รอง นรม. และ รมว.กห. 







                                วันจันทร์ที่ 24 เมษายน 2560                              





    249  













   ผบ.ทสส.เนการาบรูไนดารุสซาลาม  เข้าเยี่ยมคำนับ รอง นรม. และ รมว.กห. 
 

   ผบ.ทสส.เนการาบรูไนดารุสซาลาม  เข้าเยี่ยมคำนับ รอง นรม. และ รมว.กห.  





   เมื่อ 24 เม.ย.60 
Pehin Datu Pekerma Jaya พล.ต.Dato Paduka Seri Mohd Tawih bin Abdullah (เปอฮิน ดาตู เปเกอร์มา จายา พล.ต.ดาโต๊ะ ปาดูกา เซอรี โมฮัมมัด ทาไวห์ บิน อับดุลละฮ์) ผบ.ทสส.เนการาบรูไนดารุสซาลาม และคณะ เข้าเยี่ยมคำนับ พล.อ.ประวิตร วงษ์สุวรรณ รอง นรม.และ รมว.กห. ณ ศาลาว่าการกลาโหม ในโอกาสเดินทางเยือนประเทศไทยอย่างเป็นทางการในฐานะแขกของกองทัพไทย 
    รอง นรม. และ รมว.กห. ได้กล่าวถึงความสัมพันธ์ที่ใกล้ชิดในระดับผู้นำและผู้ปฏิบัติงาน ซึ่งมีการแลกเปลี่ยนการเยือนอย่างต่อเนื่อง โดยเฉพาะกองทัพทั้งสองประเทศที่มีการแลกเปลี่ยนด้านการศึกษาในหลักสูตรต่างๆ ระหว่างกัน รวมทั้งความร่วมมือในการแลกเปลี่ยนข่าวกรอง ซึ่งจะส่งผลดีต่อการรักษาผลประโยชน์ทางยุทธศาสตร์ของทั้งสองประเทศ พร้อมทั้งกล่าวชื่นชมความก้าวหน้าในการจัดตั้งเครือข่ายการติดต่อสื่อสารด้านความมั่นคงอาเซียนในกรอบ ADMM ที่บรูไนเป็นผู้ริเริ่ม ซึ่งสามารถอำนวยประโยชน์ให้กับประเทศสมาชิกอาเซียนในการประสานงานด้านความมั่นคงระหว่างกันได้อย่างรวดเร็ว และมีประสิทธิภาพ โดยทั้งสองฝ่ายเห็นร่วมกันในการแลกเปลี่ยนข้อมูลข่าวสารและประสบการณ์ด้านการต่อต้านภัยคุกคามจากการก่อการร้ายระหว่างกองทัพไทยและกองทัพบรูไน เพื่อตอบสนองต่อภัยคุกคามได้อย่างมีประสิทธิภาพ และพร้อมที่จะดำรงความสัมพันธ์ที่ใกล้ชิดระหว่างกันเช่นนี้ตลอดไป




ที่มา : http://www.thaigov.go.th/news/contents/details/3256