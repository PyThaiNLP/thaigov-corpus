รัฐบาลไทย-ข่าวทำเนียบรัฐบาล-4 ธันวาคม วันสิ่งแวดล้อมไทยและวันทสม.แห่งชาติ "สืบพระราชปณิธาน สานใจรักษ์สิ่งแวดล้อม"







                                วันอังคารที่ 5 ธันวาคม 2560                              





    187  













   4 ธันวาคม วันสิ่งแวดล้อมไทยและวันทสม.แห่งชาติ "สืบพระราชปณิธาน สานใจรักษ์สิ่งแวดล้อม"
 

   4 ธันวาคม วันสิ่งแวดล้อมไทยและวันทสม.แห่งชาติ
"สืบพระราชปณิธาน สานใจรักษ์สิ่งแวดล้อม" 





   วันที่ 4 ธันวาคม 2560 กระทรวงทรัพยากรธรรมชาติและสิ่งแวดล้อม โดยกรมส่งเสริมคุณภาพสิ่งแวดล้อม จัดงานวันสิ่งแวดล้อมไทยและวันอาสาสมัครพิทักษ์ทรัพยากรธรรมชาติและสิ่งแวดล้อมหมู่บ้านแห่งชาติ (ทสม.) ประจำปี 2560 ภายใต้แนวคิด "สืบพระราชปณิธาน สานใจรักษ์สิ่งแวดล้อม" โดยมีพลเอก สุรศักดิ์ กาญจนรัตน์ รัฐมนตรีว่าการกระทรวงทรัพยากรธรรมชาติและสิ่งแวดล้อม เป็นประธานในพิธี ณ ศูนย์วัฒนธรรมแห่งประเทศไทย ซึ่งงานดังกล่าวเป็นการน้อมนำแนวพระราชดำริของสมเด็จพระเจ้าอยู่หัวมหาวชิราลงกรณ บดินทรเทพยวรางกูร ในเรื่องของจิตอาสา การทำความดีด้วยหัวใจมาเป็นแนวทางในการรณรงค์ เพื่อให้ประชาชนทุกหมู่เหล่าร่วมทำความดีเพื่อประเทศชาติ โดยเฉพาะเรื่องการดำเนินชีวิตตามแนวทางศาสตร์พระราชาและการร่วมกันอนุรักษ์ทรัพยากรธรรมชาติและสิ่งแวดล้อมอันเป็นสมบัติของแผ่นดิน รวมทั้งมีส่วนร่วมในการถวายความจงรักภักดี และน้อมสำนึกในพระมหากรุณาธิคุณ พระบาทสมเด็จพระปรมินทรมหาภูมิพลอดุลยเดช บรมนาถบพิตร ผู้ทรงเป็นพระบิดาแห่งการอนุรักษ์ทรัพยากรธรรมชาติและสิ่งแวดล้อม นอกจากนี้ยังเป็นการยกย่องเชิดชูเกียรติ บุคคล ชุมชน องค์กร ต้นแบบด้านการดูแลรักษาทรัพยากรธรรมชาติและสิ่งแวดล้อม เพื่อเป็นแรงบันดาลใจและสามารถนำไปประยุกต์ใช้เป็นแนวทางในการพัฒนาพื้นที่อื่นต่อไป 



ที่มา : http://www.thaigov.go.th/news/contents/details/8541