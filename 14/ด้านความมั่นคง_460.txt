รัฐบาลไทย-ข่าวทำเนียบรัฐบาล-อ.อ.ป. ต้อนรับเทศกาลปีใหม่ มอบ “ของขวัญ” คืนความสุขให้ประชาชน







                                วันเสาร์ที่ 9 ธันวาคม 2560                              





    258  













   อ.อ.ป. ต้อนรับเทศกาลปีใหม่ มอบ “ของขวัญ” คืนความสุขให้ประชาชน
 

   องค์การอุตสาหกรรมป่าไม้ จัดกิจกรรมคืนความสุขให้กับประชาชน  





              นางพรเพ็ญ วรวิลาวัณย์ ผู้อำนวยการองค์การอุตสาหกรรมป่าไม้ เปิดเผยว่า ตามนโยบายของ ทส. ได้มอบให้หน่วยงานในสังกัด จัดกิจกรรมคืนความสุขให้กับประชาชน เพื่อเป็นของขวัญมอบให้กับประชาชนต้อนรับเทศกาลปีใหม่ 2561  กอปรกับในฐานะที่ อ.อ.ป. มีภารกิจการดำเนินงานในด้านการบริหารจัดการสวนป่าเศรษฐกิจ ส่งเสริมพัฒนาสวนป่าเศรษฐกิจ เพื่อเป็นแหล่งท่องเที่ยวและสถานที่พักผ่อนในเชิงอนุรักษ์ งานด้านธุรกิจอุตสาหกรรมไม้จากป่าปลูก ตลอดจนงานด้านการอนุรักษ์และบริบาลช้างไทย ซึ่งกิจกรรมคืนความสุขให้ประชาชนที่ อ.อ.ป. จะมอบให้ประชาชน ได้แก่
         1..มอบส่วนลด 10% สำหรับบ้านพักสวนป่าแม่ยาว – แม่ซ้าย จังหวัดเชียงราย ในระหว่างวันที่ 10 ธันวาคม 2560 – 10 มกราคม 2561
         2. มอบส่วนลด 10% สำหรับสินค้าและผลิตภัณฑ์ไม้จากสวนป่าเศรษฐกิจ ซึ่งผู้ที่สนใจสามารถเข้าเยี่ยมชมและซื้อสินค้าได้ที่ ส่วนอุตสาหกรรมไม้ บางโพ และห้องโชว์ผลิตภัณฑ์ อ.อ.ป. ถนนราชดำเนินนอก ในระหว่างวันที่ 18 – 22 ธันวาคม 2560
         3. มอบส่วนลดในการเข้าชมการแสดงช้างให้กับนักเรียน นักศึกษา และผู้พิการ สำหรับผู้สูงอายุสามารถเข้ารับชมฟรีโดยไม่เสียค่าใช้จ่าย นอกจากนี้ยังเปิดให้เข้าชมนิทรรศการหมุนเวียนด้านคชศาสตร์ ณ สถาบันคชบาลแห่งชาติ ในพระอุปถัมภ์ฯ จังหวัดลำปาง ในระหว่างวันที่ 1 – 31 มกราคม 2561 
         นอกจากนี้ อ.อ.ป. ยังจัดตั้งจุดบริการน้ำดื่ม บริเวณจุดบริการประชาชนหน้าศาลากลาง จังหวัดตากเพื่อเป็นสาธารณะประโยชน์แก่ประชาชนผู้สัญจรผ่านไปมาได้มีน้ำดื่มที่สะอาด ปลอดภัย ในวันที่ 28 ธันวาคม 2560 อีกด้วย 



ที่มา : http://www.thaigov.go.th/news/contents/details/8660