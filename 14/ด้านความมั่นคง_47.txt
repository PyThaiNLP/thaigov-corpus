รัฐบาลไทย-ข่าวทำเนียบรัฐบาล-การสร้างความสามัคคีปรองดอง เดินหน้าสู่กระบวนการสอบทานข้อมูล เพื่อจัดทำ "เอกสารความเห็นร่วม" ให้สมบูรณ์ที่สุด ก่อนจัดทำ "ร่างสัญญาประชาคม"







                                วันอังคารที่ 25 เมษายน 2560                              





    332  













   การสร้างความสามัคคีปรองดอง เดินหน้าสู่กระบวนการสอบทานข้อมูล เพื่อจัดทำ "เอกสารความเห็นร่วม" ให้สมบูรณ์ที่สุด ก่อนจัดทำ "ร่างสัญญาประชาคม"
 

   การสร้างความสามัคคีปรองดอง เดินหน้าสู่กระบวนการสอบทานข้อมูล เพื่อจัดทำ "เอกสารความเห็นร่วม" ให้สมบูรณ์ที่สุด ก่อนจัดทำ "ร่างสัญญาประชาคม" 





การสร้างความสามัคคีปรองดอง เดินหน้าสู่กระบวนการสอบทานข้อมูล เพื่อจัดทำ "เอกสารความเห็นร่วม" ให้สมบูรณ์ที่สุด ก่อนจัดทำ "ร่างสัญญาประชาคม"
พล.ต.คงชีพตันตระวาณิชย์ ประธานอนุกรรมการประชาสัมพันธ์ฯ เปิดเผยว่า ขณะนี้กระบวนการสร้างความสามัคคีปรองดองเดินหน้าไปได้มาก โดยขั้นการรับฟังความคิดเห็น จากพรรคการเมือง กลุ่มการเมืองภาคเอกชนและภาคประชาสังคม ทั้งส่วนกลางและส่วนภูมิภาคที่ผ่านมา ได้รับความร่วมมือและตอบรับจากประชาชนทุกภาคส่วนอย่างดียิ่ง.
ข้อมูลจากการรับฟัง ที่ประชาชนทุกภาคส่วนทั่วประเทศได้สะท้อนขึ้นมาเป็นข้อคิดเห็นและข้อเสนอแนะ ถือว่ามีคุณค่ายิ่ง จากเจตนาบริสุทธิ์ที่จะร่วมกันแก้ปัญหาความขัดแย้งและลดความเหลื่อมล้ำในสังคม เพื่ออนาคตร่วมกัน ซึ่งขณะนี้ ข้อมูลดังกล่าว ได้เข้าสู่กระบวนการวิเคราะห์ จัดหมวดหมู่และเรียบเรียงตามหลักวิชาการเป็น "ร่างเอกสารความเห็นร่วม" แล้วในขั้นต้นโดยผู้ทรงคุณวุฒิและทีมงานวิจัย

ซึ่งขั้นตอนต่อไป จะจัดให้มีการประชุมกลุ่มย่อยทั้งส่วนกลางและภูมิภาค เพื่อเปิดโอกาสให้ผู้แทนจากทุกภาคส่วนที่เคยให้ข้อคิดเห็น ได้มีส่วนร่วมตรวจสอบและสอบทานข้อมูลที่เคยเสนอให้มีความครบถ้วน ไม่ตกหล่น สำหรับการปรับปรุง "เอกสารความเห็นร่วม" ให้มีความสมบูรณ์ที่สุด ร่วมกับผลการศึกษาด้านการปรองดองที่มีมา ก่อนเสนอสู่กระบวนการจัดทำเป็นร่างสัญญาประชาคมต่อไป
โดยการประชุมกลุ่มย่อยจากส่วนกลาง กำหนดจัดใน 26 เม.ย. 60 ตั้งแต่เวลา 1000 - 1600 ณ ห้องประชุมในศาลาว่าการกลาโหม สำหรับการประชุมกลุ่มย่อยในส่วนภูมิภาค กำหนดจัดภาคละ 3 ครั้ง ในลักษณะกลุ่มจังหวัด ระหว่าง 28 เม.ย. - 8 พ.ค. 60 โดย กอ.รมน.ภาค
ทั้งนี้ พล.อ.ประวิตร วงษ์สุวรรณ รองนรม.และรมว.กห. ได้กำชับ การจัดประชุมกลุ่มย่อยทั้งส่วนกลางและส่วนภูมิภาคที่จะมีขึ้น ให้คำนึงถึงการเคารพให้เกียรติกัน เปิดโอกาสและให้ความสำคัญในการรับฟังทุกความเห็นอย่างเสมอภาค เท่าเทียมกัน โดยไม่เลือกปฏิบัติ เพื่อประโยชน์ของประชาชนในภาพรวม




ที่มา : http://www.thaigov.go.th/news/contents/details/3293