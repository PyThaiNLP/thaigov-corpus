รัฐบาลไทย-ข่าวทำเนียบรัฐบาล-รมว.ทส. ประชุมผู้นำด้านน้ำแห่งภูมิภาคเอเชียแปซิฟิก  ร่วมมือยกระดับนวัตกรรม เพิ่มความมั่นคงด้านน้ำให้ประชาชน







                                วันอังคารที่ 12 ธันวาคม 2560                              





    179  













   รมว.ทส. ประชุมผู้นำด้านน้ำแห่งภูมิภาคเอเชียแปซิฟิก  ร่วมมือยกระดับนวัตกรรม เพิ่มความมั่นคงด้านน้ำให้ประชาชน
 

   รมว.ทส. ประชุมผู้นำด้านน้ำแห่งภูมิภาคเอเชียแปซิฟิก 
ร่วมมือยกระดับนวัตกรรม เพิ่มความมั่นคงด้านน้ำให้ประชาชน
 





             พลเอก สุรศักดิ์ กาญจนรัตน์ รัฐมนตรีว่าการกระทรวงทรัพยากรธรรมชาติและสิ่งแวดล้อม เข้าร่วมการประชุมระดับผู้นำด้านน้ำแห่งภูมิภาคเอเชีย-แปซิฟิก ครั้งที่ ๓ (3rd Asia-Pacific Water Summit) ภายใต้หัวข้อ “Water Security for Sustainable Development” การประชุมครั้งนี้ให้ความสำคัญกับเส้นทางที่จะนำไปสู่การยกระดับนวัตกรรมและการปฏิบัติต่างๆ เพื่อให้เกิดความมั่นคงของน้ำในภูมิภาคเอเชีย-แปซิฟิก เช่น การดำเนินการเพื่อการจัดการวัฏจักรน้ำที่ดี การเสริมสร้างธรรมาภิบาลสำหรับข้อแก้ไขปัญหาที่เป็นที่ยอมรับของสังคมและการเจริญเติบโตในทุกด้านเพื่อให้มั่นใจว่า “จะไม่ทิ้งใครไว้ข้างหลัง”
          การประชุมดังกล่าวจัดขึ้นระหว่างวันที่ ๑๑-๑๒ ธันวาคม ๒๕๖๐ ณ นครย่างกุ้ง สาธารณรัฐแห่งสหภาพเมียนม่า โดยมีผู้บริหารและผู้เชี่ยวชาญจากกรมทรัพยากรน้ำ กรมทรัพยากรน้ำบาดาล กรมชลประทาน และสถาบันสารสนเทศทรัพยากรน้ำและการเกษตร(องค์การมหาชน) เข้าร่วมประชุมด้วย
ในโอกาสนี้รัฐมนตรีว่าการกระทรวงทรัพยากรธรรมชาติและสิ่งแวดล้อมได้กล่าว Keynote Address ร่วมกับผู้นำประเทศต่างๆในพิธีเปิดการประชุม โดยประกาศเจตนารมณ์ที่จะดำเนินการต่างๆเพื่อให้บรรลุเป้าหมายการพัฒนาที่ยั่งยืน (Sustainable Development Goals : SDGs) และยินดีให้ความร่วมมือกับทุกประเทศเพื่อพัฒนาความมั่นคงของน้ำเพื่อความผาสุกของประชาชนในภูมิภาคเอเชีย-แปซิฟิก
          การประชุมครั้งนี้มีผู้นำระดับประธานาธิบดี รัฐมนตรี หัวหน้าส่วนราชการ นักวิชาการ และผู้สนใจ จาก ๔๙ ประเทศ เข้าร่วมประชุมกว่า ๓๐๐ คน 



ที่มา : http://www.thaigov.go.th/news/contents/details/8706