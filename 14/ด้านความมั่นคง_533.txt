รัฐบาลไทย-ข่าวทำเนียบรัฐบาล-กสร. เชิญชวนเสนอชื่อ “สตรีดีเด่น” ประจำปี 2561 







                                วันจันทร์ที่ 1 มกราคม 2561                              





    635  





      พิมพ์    
     
    
















   กสร. เชิญชวนเสนอชื่อ “สตรีดีเด่น” ประจำปี 2561 
 

   กรมสวัสดิการและคุ้มครองแรงงาน เชิญชวนเสนอชื่อสตรีทำงานดีเด่น ประจำปี 2561 เพื่อเชิดชูเกียรติคุณและรับโล่รางวัล หมดเขตเสนอชื่อ 31 ม.ค.นี้ 





            นายอนันต์ชัย อุทัยพัฒนาชีพ อธิบดีกรมสวัสดิการและคุ้มครองแรงงาน (กสร.) เปิดเผยว่า กระทรวงแรงงาน โดยกรมสวัสดิการและคุ้มครองแรงงาน เชิญชวนร่วมเสนอชื่อสตรีทำงานดีเด่นประจำปี 2561 เข้าร่วมคัดเลือกเพื่อรับโล่รางวัล และประกาศเกียรติคุณให้สังคมได้ตระหนักถึงคุณค่าความสำคัญของพลังแรงงานสตรี
เนื่องในวันสตรีสากล ประจำปี 2561 โดยแบ่งเป็น 8 ประเภท ได้แก่ 1.สตรีนักบริหารดีเด่น 2.สตรีผู้ปฏิบัติการดีเด่น 3.สตรีเครือข่ายด้านแรงงานดีเด่น 4.สตรีผู้ประกอบอาชีพอิสระดีเด่น 5.ศิลปินสตรีดีเด่น 6.สื่อมวลชนดีเด่น 7.สตรีองค์กรพัฒนาเอกชนดีเด่น 8.สตรีนักวิชาการด้านแรงงานดีเด่น รวมทั้งสิ้น 29 รางวัล
         อธิบดี กสร. กล่าวต่อไปว่า สามารถเสนอชื่อสตรีทำงานดีเด่นได้ตั้งแต่วันที่ 3 – 31 มกราคม 2561 โดยส่งข้อมูลมายังกลุ่มงานแรงงานหญิง เด็ก และเครือข่ายการคุ้มครองแรงงาน กองคุ้มครองแรงงาน ชั้น 10 กรมสวัสดิการและคุ้มครองแรงงาน ถนนมิตรไมตรี เขตดินแดง กรุงเทพฯ สอบถามรายละเอียดเพิ่มเติม     02-246-8024 ในวันเวลาราชการ หรือ ดูรายละเอียดและดาวน์โหลดใบสมัครได้ที่ www.labour.go.th ตั้งแต่วันที่ 3 มกราคม 61 เป็นต้นไป  



ที่มา : http://www.thaigov.go.th/news/contents/details/9139