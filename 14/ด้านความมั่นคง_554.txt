รัฐบาลไทย-ข่าวทำเนียบรัฐบาล-ทส. จัดโครงการรณรงค์ประชาสัมพันธ์ฝึกซ้อมระดมดับไฟป่าทำแนวกันไฟ 3 แผ่นดิน (ไทย-ลาว-เมียนมา)







                                วันอังคารที่ 9 มกราคม 2561                              





    125  













   ทส. จัดโครงการรณรงค์ประชาสัมพันธ์ฝึกซ้อมระดมดับไฟป่าทำแนวกันไฟ 3 แผ่นดิน (ไทย-ลาว-เมียนมา)
 

   กระทรวงทรัพยากรธรรมชาติและสิ่งแวดล้อม จัดโครงการรณรงค์ประชาสัมพันธ์ฝึกซ้อมระดมดับไฟป่าทำแนวกันไฟ 3 แผ่นดิน (ไทย-ลาว-เมียนมา) Golden Triangle Fire Volunteer Laos - Myanmar - Thai ประจำปีงบประมาณ พ.ศ.2561 ณ บริเวณลานหน้าที่ว่าการอำเภอเชียงแสน โดยการร่ว 





กระทรวงทรัพยากรธรรมชาติและสิ่งแวดล้อม จัดโครงการรณรงค์ประชาสัมพันธ์ฝึกซ้อมระดมดับไฟป่าทำแนวกันไฟ 3 แผ่นดิน (ไทย-ลาว-เมียนมา) Golden Triangle Fire Volunteer Laos - Myanmar - Thai ประจำปีงบประมาณ พ.ศ.2561 ณ บริเวณลานหน้าที่ว่าการอำเภอเชียงแสน โดยการร่วมกันปั่นจักรยานรณรงค์ประชาสัมพันธ์โครงการ และร่วมทำแนวกันไฟ มอบอุปกรณ์ดับไฟป่าและเสบียงอาหารแก่เจ้าหน้าที่ ณ สวนป่าแม่มะ-สบรวก อำเภอเชียงแสน จังหวัดเชียงราย

โครงการรณรงค์ประชาสัมพันธ์ฝึกซ้อมระดมดับไฟป่าทำแนวกันไฟ 3 แผ่นดิน (ไทย-ลาว-เมียนมา) Golden Triangle Fire Volunteer Laos - Myanmar - Thai ประจำปีงบประมาณ พ.ศ.2561 ดังกล่าว จัดขึ้นเพื่อขยายผลความร่วมมือระหว่างประเทศไทยและสาธารณรัฐแห่งสหภาพเมียนมาในการแก้ไขปัญหาไฟป่าและหมอกควัน จากการจัดกิจกรรมนักปั่นไฟป่า ไทย-เมียนมา ที่อำเภอแม่สาย จังหวัดเชียงราย เมื่อปีงบประมาณ พ.ศ.2560 และเพื่อเป็นการประสานและส่งเสริมความร่วมมือในการแก้ไขปัญหาหมอกควันไฟป่าในระดับท้องถิ่นกับประเทศเพื่อนบ้าน ร่วมกันฝึกซ้อมเพิ่มทักษะของการบูรณาการปฏิบัติงานควบคุมไฟป่าเพื่อสนับสนุนการดำเนินงานในสถานการณ์จริงให้เป็นไปอย่างมีประสิทธิภาพมากยิ่งขึ้น อีกทั้งยังเป็นการสร้างความรู้ความเข้าใจแก่ประชาชนให้เข้ามามีส่วนร่วมป้องกันไฟป่าและหมอกควันในพื้นที่ เพื่อลดความรุนแรงของปัญหาดังกล่าวด้วย
โดยในวันนี้ (7 มกราคม 61) พลเอก สุรศักดิ์ กาญจนรัตน์ รัฐมนตรีว่าการกระทรวงทรัพยากรธรรมชาติและสิ่งแวดล้อม ได้เดินทางไปประธานเปิดโครงการรณรงค์ประชาสัมพันธ์ฝึกซ้อมระดมดับไฟป่าทำแนวกันไฟ 3 แผ่นดิน (ไทย-ลาว-เมียนมา) Golden Triangle Fire Volunteer Laos - Myanmar - Thai ประจำปีงบประมาณ พ.ศ.2561 นำปั่นจักรยานร่วมกับนักปั่นอาสา ณ หน้าที่ว่าการอำเภอเชียงแสน จังหวัดเชียงราย และร่วมทำแนวกันไฟ พร้อมมอบอุปกรณ์ดับไฟป่า ณ สวนป่าแม่ทะ-สบรวก อำเภอเชียงแสน จังหวัดเชียงราย




ที่มา : http://www.thaigov.go.th/news/contents/details/9270