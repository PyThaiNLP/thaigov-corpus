รัฐบาลไทย-ข่าวทำเนียบรัฐบาล-รัฐมนตรีว่าการกระทรวงมหาดไทย ให้การต้อนรับเอกอัครราชทูตสหรัฐอเมริกาประจำประเทศไทย ในโอกาสเข้าเยี่ยมคารวะเพื่อกระชับความสัมพันธ์ระหว่างทั้งสองประเทศ







                                วันพฤหัสบดีที่ 11 มกราคม 2561                              





    104  













   รัฐมนตรีว่าการกระทรวงมหาดไทย ให้การต้อนรับเอกอัครราชทูตสหรัฐอเมริกาประจำประเทศไทย ในโอกาสเข้าเยี่ยมคารวะเพื่อกระชับความสัมพันธ์ระหว่างทั้งสองประเทศ
 

   รัฐมนตรีว่าการกระทรวงมหาดไทย ให้การต้อนรับเอกอัครราชทูตสหรัฐอเมริกาประจำประเทศไทยในโอกาสเข้าเยี่ยมคารวะเพื่อกระชับความสัมพันธ์ระหว่างทั้งสองประเทศ 





   วันนี้ (10 ม.ค. 2561) เวลา 14.30 น. ณ ห้องรับรองกระทรวงมหาดไทย พลเอก อนุพงษ์ เผ่าจินดา รัฐมนตรีว่าการกระทรวงมหาดไทย ให้การต้อนรับ นายกลิน ที เดวีส์ (H.E. Glyn T. Davies) เอกอัครราชทูตสหรัฐอเมริกาประจำประเทศไทย ในโอกาสเข้าเยี่ยมคารวะ เพื่อกระชับความสัมพันธ์ระหว่างทั้งสองประเทศ พร้อมขอบคุณประเทศไทยที่ได้ให้การดูแลบุคคลไร้รัฐไร้สัญชาติที่ผ่านมาเป็นอย่างดีตลอดมา
          โอกาสนี้ นายกลิน ที เดวีส์ (H.E. Glyn T. Davies) เอกอัครราชทูตสหรัฐอเมริกาประจำประเทศไทย ได้กล่าวแสดงความยินดีที่ได้มีโอกาสเข้าเยี่ยมคารวะรัฐมนตรีว่าการกระทรวงมหาดไทย พร้อมทั้งกล่าวชื่นชมความสัมพันธ์อันดีของทั้งสองประเทศที่มีความสัมพันธ์อันแน่นแฟ้นเสมอมา รวมทั้งได้กล่าวขอบคุณประเทศไทยที่ให้การดูแลบุคคลไร้รัฐไร้สัญชาติที่ผ่านมาเป็นอย่างดีตลอดมา โอกาสนี้ยังได้เรียนเชิญท่านรัฐมนตรีว่าการกระทรวงมหาดไทย เพื่อเข้าร่วมชมนิทรรศการความสัมพันธ์ไทย-สหรัฐอเมริกา เนื่องในโอกาสครบรอบ 200 ปี (สองศตวรรษ) ซึ่งมีกำหนดจะจัดงานในช่วงเดือนมีนาคมนี้ เพื่อกระชับความสัมพันธ์ที่ดีระหว่างกัน
          พลเอก อนุพงษ์ เผ่าจินดา รัฐมนตรีว่าการกระทรวงมหาดไทย ได้กล่าวแสดงความขอบคุณ นายกลิน ที เดวีส์ (H.E. Glyn T. Davies) เอกอัครราชทูตสหรัฐอเมริกาประจำประเทศไทย และคณะที่ได้ให้เกียรติเดินทางมาเยือนกระทรวงมหาดไทย พร้อมทั้งได้แสดงความชื่นชมมิตรภาพที่ดีระหว่างกันของทั้งสองประเทศที่ผ่าน ซึ่งจะยังคงสานสัมพันธ์ที่ดีนี้ไว้ต่อไป ทั้งนี้ กระทรวงมหาดไทยมีความยินดีและพร้อมสนับสนุนภารกิจในการดูแลบุคคลไร้รัฐไร้สัญชาติ ซึ่งในการดำเนินการประเทศไทยจะยึดแนวทางปฏิบัติตามหลักกฎหมายและตามหลักมนุษยธรรม.

ครั้งที่ 7 /2561
กองสารนิเทศ สำนักงานปลัดกระทรวงมหาดไทย
โทร 0-22224131-2
  



ที่มา : http://www.thaigov.go.th/news/contents/details/9318