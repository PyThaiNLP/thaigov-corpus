รัฐบาลไทย-ข่าวทำเนียบรัฐบาล-กสร.ย้ำนายจ้างยื่นแบบรายงานสภาพการจ้างฯ หมดเขตมกราคมนี้  พร้อมเตือนหากล่าช้าอาจมีความผิด







                                วันศุกร์ที่ 12 มกราคม 2561                              





    531  





      พิมพ์    
     
    
















   กสร.ย้ำนายจ้างยื่นแบบรายงานสภาพการจ้างฯ หมดเขตมกราคมนี้  พร้อมเตือนหากล่าช้าอาจมีความผิด
 

   กรมสวัสดิการและคุ้มครองแรงงาน ย้ำนายจ้าง สถานประกอบกิจการที่มีลูกจ้างสิบคนขึ้นไปต้องยื่นแบบแสดงสภาพการจ้างและสภาพการทำงาน(คร.11) ภายในเดือมกราคมนี้ หากเลยกำหนดหรือไม่ได้ยื่นมีความผิดตามกฎหมายแรงงาน
 





              นายอนันต์ชัย อุทัยพัฒนาชีพ อธิบดีกรมสวัสดิการและคุ้มครองแรงงาน (กสร.) เปิดเผยว่า พระราชบัญญัติคุ้มครองแรงงาน พ.ศ. 2541 กำหนดให้นายจ้างที่มีลูกจ้างรวมกันตั้งแต่สิบคนขึ้นไปยื่นแบบแสดงสภาพการจ้างและสภาพการทำงาน(คร.11) ภายในเดือนมกราคมของทุกปีซึ่งเหลือระยะเวลาดำเนินการอีกประมาณ 15 วัน จึงขอให้ย้ำนายจ้างเร่งจัดเตรียมข้อมูลตามที่กำหนดและยื่นแบบคร.11 ภายในระยะเวลาที่กำหนดซึ่งสามารถส่งได้ด้วยตนเองหรือทางจดหมายอิเลคทรอนิค(e-mail) ที่สำนักงานสวัสดิการและคุ้มครองแรงงานกรุงเทพมหานครพื้นที่หรือที่สำนักงานสวัสดิการและคุ้มครองแรงงานจังหวัดที่สถานประกอบกิจการตั้งอยู่ เพราะหากเลยกำหนดหรือไม่ได้จัดส่งนายจ้างมีความผิดตามกฎหมายซึ่งมีโทษปรับไม่เกิน 2 หมื่นบาท
           อธิบดีกรมสวัสดิการและคุ้มครองแรงงาน กล่าวเพิ่มเติมว่า สำหรับสถานประกอบกิจการที่มีลูกจ้างลดลงไม่ครบสิบคนขอให้แจ้งข้อมูล ณ ปัจจุบันพร้อมหลักฐานเพื่อพนักงานตรวจแรงงานจะได้นำไปปรับฐานข้อมูลต่อไป ในส่วนของสถานประกอบกิจการที่เพิ่งมีลูกจ้างครบสิบคนและไม่ได้รับแบบรายงานสภาพการจ้างและสภาพการทำงาน(คร.11) สามารถดาวน์โหลดได้ที่ www.protection.labour.go.th สอบถามข้อมูลเพิ่มเติมได้ที่สำนักงานสวัสดิการและคุ้มครองแรงงานกรุงเทพมหานครพื้นที่ 1 ถึง 10 สำนักงานสวัสดิการและคุ้มครองแรงงานจังหวัดทุกจังหวัด หรือหมายเลขโทรศัพท์สายด่วน 1506 



ที่มา : http://www.thaigov.go.th/news/contents/details/9345