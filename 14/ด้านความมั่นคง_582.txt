รัฐบาลไทย-ข่าวทำเนียบรัฐบาล-ทส. ร่วมเป็นสักขีพยานในการมอบสมุดประจำตัวผู้ได้รับการคัดเลือกให้ทำกินในชุมชน โครงการจัดที่ดินทำกินให้ชุมชน (คทช.) ตามนโยบายรัฐบาล ในพื้นที่ป่าสงวนแห่งชาติ พื้นที่ป่าแม่ปายฝั่งซ้าย 







                                วันพฤหัสบดีที่ 18 มกราคม 2561                              





    83  













   ทส. ร่วมเป็นสักขีพยานในการมอบสมุดประจำตัวผู้ได้รับการคัดเลือกให้ทำกินในชุมชน โครงการจัดที่ดินทำกินให้ชุมชน (คทช.) ตามนโยบายรัฐบาล ในพื้นที่ป่าสงวนแห่งชาติ พื้นที่ป่าแม่ปายฝั่งซ้าย 
 

   ทส. ร่วมเป็นสักขีพยานในการมอบสมุดประจำตัวผู้ได้รับการคัดเลือกให้ทำกินในชุมชน โครงการจัดที่ดินทำกินให้ชุมชน (คทช.) ตามนโยบายรัฐบาล ในพื้นที่ป่าสงวนแห่งชาติ พื้นที่ป่าแม่ปายฝั่งซ้าย จังหวัดแม่ฮ่องสอน 





   กระทรวงทรัพยากรธรรมชาติและสิ่งแวดล้อม ร่วมเป็นสักขีพยานในการมอบสมุดประจำตัวผู้ได้รับการคัดเลือกให้ทำกินในชุมชน โครงการจัดที่ดินทำกินให้ชุมชน (คทช.) ตามนโยบายรัฐบาล ในพื้นที่ป่าสงวนแห่งชาติ 
พื้นที่ป่าแม่ปายฝั่งซ้าย จังหวัดแม่ฮ่องสอน จำนวน 2,191 แปลง จาก 11 หมู่บ้าน 4 ตำบล ราษฎร จำนวน 1,610 คน ซึ่งโครงการ คทช. ให้สิทธิ์แก่ผู้ที่อยู่อาศัยและทำกินตั้งแต่ก่อนปี 2541 เป็นระยะเวลา 30 ปี โดยเสียค่าธรรมเนียมภาษีที่ดิน ไร่ละ 25 บาท (30 ปี) และต่ออายุให้ได้ 1 ครั้ง (30 ปี)  ไม่สามารถขายสิทธิ์ได้ แต่ถ่ายโอนให้ทายาทได้ ส่วนผู้ที่มาครอบครองสิทธิ์ที่ดินหลังปี 2541 ต้องปลูกไม้ยืนต้นไร่ละ 40 ต้น ทั้งนี้ การดำเนินการดังกล่าวเพื่อแก้ไขปัญหาของประชาชนด้านที่อยู่อาศัยและที่ดินทำกินและเพื่อเป็นการสร้างสมดุลระหว่างการใช้ประโยชน์และการอนุรักษ์ทรัพยากรธรรมชาติและสิ่งแวดล้อมอย่างยั่งยืนตามนโยบายรัฐบาล 

   โดยในโอกาสนี้ (17 มกราคม 2561) พลเอก ประยุทธ์ จันทร์โอชา นายกรัฐมนตรี พร้อมด้วย พลเอก อนุพงษ์ เผ่าจินดา รัฐมนตรีว่าการกระทรวงมหาดไทย พลเอก สุรศักดิ์ กาญจนรัตน์ รัฐมนตรีว่าการกระทรวงทรัพยากรธรรมชาติและสิ่งแวดล้อม และนายกฤษฎา บุญราช รัฐมนตรีว่าการกระทรวงเกษตรและสหกรณ์ ร่วมเป็นสักขีพยานในพิธีดังกล่าว โดยมี นายสืบศักดิ์ เอี่ยมวิจารณ์ ผู้ว่าราชการจังหวัดแม่ฮ่องสอน เป็นผู้มอบ ณ ห้องประชุม โรงเรียนสอนศึกษา ในพระอุปถัมภ์สมเด็จพระเจ้าภคินีเธอ เจ้าฟ้าเพชรรัตนราชสุดา สิริโสภาพัณณวดี ตำบลจองคำ อำเภอเมือง จังหวัดแม่ฮ่องสอน 



ที่มา : http://www.thaigov.go.th/news/contents/details/9466