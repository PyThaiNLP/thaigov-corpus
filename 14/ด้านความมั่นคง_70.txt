รัฐบาลไทย-ข่าวทำเนียบรัฐบาล-กระบวนการสร้างความสามัคคีปรองดอง เดินหน้าถึงปลายทางการสอบทานข้อมูลความเห็นร่วมทั่วประเทศ ไม่ให้ตกหล่น ก่อนจัดทำความเห็นร่วมที่สมบูรณ์







                                วันศุกร์ที่ 5 พฤษภาคม 2560                              





    290  













   กระบวนการสร้างความสามัคคีปรองดอง เดินหน้าถึงปลายทางการสอบทานข้อมูลความเห็นร่วมทั่วประเทศ ไม่ให้ตกหล่น ก่อนจัดทำความเห็นร่วมที่สมบูรณ์
 

   กระบวนการสร้างความสามัคคีปรองดอง เดินหน้าถึงปลายทางการสอบทานข้อมูลความเห็นร่วมทั่วประเทศ ไม่ให้ตกหล่น ก่อนจัดทำความเห็นร่วมที่สมบูรณ์ 





   4 พ.ค.60 : กระบวนการสร้างความสามัคคีปรองดอง เดินหน้าถึงปลายทางการสอบทานข้อมูลความเห็นร่วมทั่วประเทศ ไม่ให้ตกหล่น ก่อนจัดทำความเห็นร่วมที่สมบูรณ์
 
 พล.ต.คงชีพ ตันตระวาณิชย์ ประธานอนุกรรมการประชาสัมพันธ์ฯ เปิดเผยว่า กระบวนการสร้างความสามัคคีปรองดอง เพื่อหาแนวทางการอยู่ร่วมกันอย่างสงบและสันติสุขของทุกคนในชาติ มีความคืบหน้ามาตามลำดับ จากความร่วมมืออย่างดียิ่งของประชาชนทุกภาคส่วนของสังคมที่ผ่านมา
 
โดยหลังจากที่คณะอนุกรรมการรับฟังความคิดเห็น ได้เปิดกว้างรับฟังความคิดเห็นและข้อเสนอแนะจากผู้แทนองค์กรต่างๆทั้งภาคประชาชน ภาคประชาสังคม ภาคเอกชน ภาคราชการ รวมทั้งพรรคการเมืองและกลุ่มการเมือง ทั้งจากส่วนกลางและทุกจังหวัดในส่วนภูมิภาค เมื่อ ก.พ. - เม.ย.60 ที่ผ่านมาแล้วนั้น สามารถได้รับข้อมูลที่สะท้อนจากเจตนาที่บริสุทธิ์ของประชาชนร่วมกัน ถึงความตั้งใจที่จะร่วมกันเดินหน้าคลี่คลายปัญหาสังคมที่มีอยู่
 
ข้อมูลความคิดเห็น และข้อเสนอแนะดังกล่าว ได้ถูกรวบรวมจัดทำเป็น "ร่างเอกสารความเห็นร่วม" ในชั้นต้นแล้ว โดยจำแนกหมวด หมู่ ตามหลักวิชาการ จากคณะอนุกรรมการพิจารณาบูรณาการข้อมูลฯและผู้ทรงคุณวุฒิ  ซึ่งตั้งแต่ 26 เม.ย. - 8 พ.ค.60 อยู่ในระหว่างการจัดประชุมกลุ่มย่อย ทั้งจากส่วนกลางและส่วนภูมิภาค เพื่อร่วมกันสอบทานข้อมูลให้มั่นใจว่า ข้อคิดเห็นและข้อเสนอแนะ จากตัวแทนประชาชนทุกภาคส่วนทั่วประเทศที่เคยร่วมให้ข้อมูลไว้ ได้รวบรวมไว้อย่างครบถ้วนสมบูรณ์และไม่ตกหล่น ก่อนที่จะพิจารณาร่วมกับเอกสารผลการศึกษาการสร้างความสามัคคีปรองดองที่เคยมีมา เพื่อให้การจัดทำเอกสารความเห็นร่วมมีความครบถ้วนและสมบูรณ์ที่สุด ก่อนที่จะส่งให้คณะอนุกรรมการจัดทำข้อเสนอกระบวนการฯซึ่งมีเป็น ผบ.ทบ.เป็นประธาน สำหรับการจัดทำ "ร่างสัญญาประชาคม" ต่อไป
 
ทั้งนี้ การประชุมกลุ่มย่อย เพื่อสอบทานข้อมูลจากส่วนกลาง ได้ดำเนินการเสร็จสิ้นแล้วเมื่อ 26 เม.ย.60 ณ ศาลาว่าการกลาโหม   สำหรับส่วนภูมิภาค กระทำในลักษณะกลุ่มจังหวัดโดย กอ.รมน.ภาค ทั้ง 4 ภาค ซึ่งดำเนินการภาคละ 3 ครั้ง  
 
โดยภาคกลางดำเนินการ ระหว่าง 2-8 พ.ค.60 โดยเสร็จสิ้นแล้วในพื้นที่ กทม.และ จว.สระบุรี และจะดำเนินการในพื้นที่จว.เพชรบุรี ใน  8 พ.ค.60  
 
ภาคเหนือ ดำเนินการเสร็จสิ้นแล้ว ระหว่าง 28 เม.ย.- 4 พ.ค.60 ในพื้นที่ จว.พิษณุโลก จว.เชียงใหม่ และจว.เชียงราย     
 
ภาคตะวันออกเฉียงเหนือ ดำเนินการเสร็จสิ้นแล้ว ระหว่าง 1-5 พ.ค.60 ในพื้นที่ จว.นครราชสีมา จว.อุดรธานีและจว.อุบลราชธานี 
 
สำหรับภาคใต้ดำเนินการ ระหว่าง 3 - 8 พ.ค.60 โดยเสร็จสิ้นแล้วในพื้นที่ จว.สุราษฎร์ธานี และ จว.กระบี่ และจะดำเนินการในพื้นที่จว.สงขลา ใน  8 พ.ค.60 



ที่มา : http://www.thaigov.go.th/news/contents/details/3525