รัฐบาลไทย-ข่าวทำเนียบรัฐบาล-​รอง นรม.และ รมว.กห. สั่งการฝ่ายความมั่นคง ติดตามมือระเบิดป่วนเมืองและความเชื่อมโยงลึกถึงผู้อยู่เบื้องหลัง วอนขอความร่วมมือประชาชนร่วมเฝ้าระวัง







                                วันอังคารที่ 16 พฤษภาคม 2560                              





    282  













   ​รอง นรม.และ รมว.กห. สั่งการฝ่ายความมั่นคง ติดตามมือระเบิดป่วนเมืองและความเชื่อมโยงลึกถึงผู้อยู่เบื้องหลัง วอนขอความร่วมมือประชาชนร่วมเฝ้าระวัง
 

   ​รอง นรม.และ รมว.กห. สั่งการฝ่ายความมั่นคง ติดตามมือระเบิดป่วนเมืองและความเชื่อมโยงลึกถึงผู้อยู่เบื้องหลัง วอนขอความร่วมมือประชาชนร่วมเฝ้าระวัง 






พล.ต. คงชีพ ตันตระวาณิชย์ โฆษก กห. เปิดเผยว่า หลังเกิดเหตุระเบิดหน้าโรงละครแห่งชาติ กรุงเทพฯ เมื่อ 15 พ.ค.60 ที่ผ่านมา ฝ่ายความมั่นคงมิได้นิ่งนอนใจกับสถานการณ์ที่เกิดขึ้น โดย พล.อ.ประวิตร วงษ์สุวรรณ รอง นรม. และ รมว.กห. ได้สั่งการให้ตำรวจร่วมกับฝ่ายความมั่นคง ร่วมกันตรวจสอบ พิสูจน์ทราบสาเหตุที่แท้จริง และเร่งรัดติดตามตัวผู้กระทำผิดมาลงโทษให้ได้โดยเร็ว โดยให้ติดตามดูความเชื่อมโยงลึกไปถึงกลุ่มบุคคลไม่หวังดีที่อยู่เบื้องหลังและเหตุการณ์ระเบิดที่เคยเกิดขึ้นหน้าสำนักงานสลากกินแบ่งรัฐบาล เมื่อ 5 เม.ย.60 ที่ผ่านมา พร้อมทั้งกำชับให้ฝ่ายความมั่นคง มีความตื่นตัวและเพิ่มความระมัดระวังในการดูแลความปลอดภัยของประชาชนในสถานที่สำคัญๆ ที่เป็นแหล่งชุมชนและสถานีขนส่ง ควบคู่กับงานการข่าวและเครือข่ายภาคประชาชนอย่างใกล้ชิด

พล.ต. คงชีพ กล่าวเพิ่มเติมว่า การกระทำรุนแรงดังกล่าว มีประชาชนได้รับบาดเจ็บ แม้จะไม่ประสงค์ต่อชีวิต แต่กระทบต่อความเชื่อมั่นและความท้าทายร่วมกัน ที่เรากำลังปฏิเสธการใช้ความรุนแรงในสังคม  จึงขอความร่วมมือประชาชนร่วมกันติดตาม เฝ้าระวังและสังเกตพฤติกรรมปกปิดของบุคคลที่ไม่หวังดี หากพบเห็นขอให้ร่วมกันบันทึกภาพและแจ้งเจ้าหน้าที่ทันที เพื่อป้องกันความเสียหายที่จะเกิดขึ้นในสังคม 



ที่มา : http://www.thaigov.go.th/news/contents/details/3777