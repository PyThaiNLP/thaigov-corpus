รัฐบาลไทย-ข่าวทำเนียบรัฐบาล-ปลัดแรงงาน มอบรางวัล “บัตรแรงงานเชิญรับโชค” ประจำปี 2560







                                วันพุธที่ 17 พฤษภาคม 2560                              





    196  





      พิมพ์    
     
    
















   ปลัดแรงงาน มอบรางวัล “บัตรแรงงานเชิญรับโชค” ประจำปี 2560
 

   ปลัดแรงงาน มอบรางวัลสลากบำรุงกาชาดไทย “บัตรแรงงานเชิญรับโชค” ประจำปี 2560 รวมมูลค่าของรางวัล จำนวน 1,213,000 บาท

 





                   หม่อมหลวงปุณฑริก สมิติ ปลัดกระทรวงแรงงาน ในฐานะนายกสมาคมแม่บ้านแรงงาน เป็นประธานในพิธีมอบรางวัลสลากบำรุงกาชาดไทย “บัตรแรงงานเชิญรับโชค” ประจำปี 2560 ณ บริเวณชั้นล่าง อาคารกระทรวงแรงงาน วันนี้ (17 พ.ค.60) โดยกล่าวว่า “กระทรวงแรงงานมีการจัดหารายได้เพื่อนำเข้าสมาคมแม่บ้านแรงงาน    โดยในทุกปีจะมีการจัดงานกาชาดในช่วงเดือนมีนาคม ซึ่งในปีนี้ได้งดการจัดงาน แต่ยังคงจัดจำหน่ายสลากกาชาดของสมาคมแม่บ้านแรงงาน เพื่อนำรายได้ทูลเกล้าฯ ถวายสมเด็จพระเทพรัตนราชสุดาฯ สยามบรมราชกุมารี องค์อุปนายิกาผู้อำนวยการสภากาชาดไทย และนำมาใช้จ่ายในกิจกรรมที่เป็นประโยชน์ในเรื่องของสาธารณกุศล ส่วนหนึ่งจัดเป็นทุนการศึกษาให้กับบุตรของข้าราชการและเจ้าหน้าที่กระทรวงแรงงานที่มีรายได้น้อย รวมถึงจัดซื้อเสื้อกันฝนให้แก่พนักงานรักษาความปลอดภัย”
                   การมอบรางวัลในครั้งนี้แบ่งเป็นรางวัลที่ 1 รถยนต์ส่วนบุคคล โตโยต้า วีออส 1 คัน ให้แก่ นางสาวศรัญญา มาศหิรัญ ชาวจังหวัดตราด รางวัลที่ 2 สลากออมสินพิเศษ 3 ปี มูลค่า 200,000 บาท จำนวน 1 รางวัล ให้แก่ นางสุพรรณี มีผล ชาวกรุงเทพมหานคร รางวัลที่ 3 ทองคำแท่งหนัก 4 บาท ให้แก่ นายวีรวัชร์ บุญส่ง ชาวจังหวัดนครปฐม รางวัลที่ 4 สร้อยคอทองคำหนัก 3 บาท จำนวน 1 เส้น ให้แก่ นางเพียงเพ็ญ คงศักดิ์ ชาวจังหวัดระยอง รางวัลที่ 5 สร้อยคอทองคำ หนัก 2 บาท จำนวน 1 เส้น ให้แก่ นายนวมินทร์ หงส์ทอง ชาวจังหวัดสระแก้ว รางวัลที่ 6 สร้อยคอทองคำ หนัก 1 บาท จำนวน 1 รางวัล ให้แก่ นางสาวสุภาวดี งามขำ ชาวกรุงเทพมหานคร อีกทั้ง ยังมีรางวัลสร้อยคอทองคำ 1 สลึง จากเลขท้ายสลาก 3 ตัว จำนวน 40 รางวัล รวมมูลค่าของรางวัล จำนวน 1,213,000 บาท นอกจากนี้ยังมอบชุดกันฝนให้กับเจ้าหน้าที่รักษาความปลอดภัยและคนสวนของกระทรวงแรงงานด้วย ซึ่งผู้โชคดีทั้ง 40 คน จะต้องเดินทางมารับรางวัลด้วยตนเอง พร้อมนำสลากที่ถูกรางวัลมาแสดงที่ กลุ่มงานประสานราชการ กองกลาง สำนักงานปลัดกระทรวงแรงงาน ชั้น 4 อาคารกระทรวงแรงงาน โทร. 02 232 1144

+++++++++++++++++++ 
 

กองเผยแพร่และประชาสัมพันธ์
ดาวนภา เนาวรังษี ข่าว
สมภพ ศีลบุตร ภาพ
17 พฤษภาคม 2560



ที่มา : http://www.thaigov.go.th/news/contents/details/3799