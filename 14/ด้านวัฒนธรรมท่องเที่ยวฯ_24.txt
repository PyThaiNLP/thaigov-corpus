รัฐบาลไทย-ข่าวทำเนียบรัฐบาล-วธ.จับมือจังหวัดอุดรธานีเปิดตัว 8 ชุมชนคุณธรรมน้อมนำหลักปรัชญาของเศรษฐกิจพอเพียงต้นแบบ เปิดพิพิธภัณฑ์พื้นบ้านชุมชนคุณธรรมฯไทพวนบ้านเชียง ส่งเสริมคนดี สังคมดี ความเป็นไทย เกิดพลังคุ







                                วันจันทร์ที่ 29 พฤษภาคม 2560                              





    562  





      พิมพ์    
     
    
















   วธ.จับมือจังหวัดอุดรธานีเปิดตัว 8 ชุมชนคุณธรรมน้อมนำหลักปรัชญาของเศรษฐกิจพอเพียงต้นแบบ เปิดพิพิธภัณฑ์พื้นบ้านชุมชนคุณธรรมฯไทพวนบ้านเชียง ส่งเสริมคนดี สังคมดี ความเป็นไทย เกิดพลังคุ
 

   วธ.จับมือจังหวัดอุดรธานีเปิดตัว 8 ชุมชนคุณธรรมน้อมนำหลักปรัชญาของเศรษฐกิจพอเพียงต้นแบบ
เปิดพิพิธภัณฑ์พื้นบ้านชุมชนคุณธรรมฯไทพวนบ้านเชียง ส่งเสริมคนดี สังคมดี ความเป็นไทย เกิดพลังคุณธรรมในทุกพื้นที่ 





   เมื่อวันที่ 26 พ.ค.ที่พิพิธภัณฑสถานแห่งชาติบ้านเชียง ต.บ้านเชียง อ.หนองหาน จ.อุดรธานี  นายกฤษศญพงษ์ ศิริ ปลัดกระทรวงวัฒนธรรม เป็นประธานเปิดนิทรรศการชุมชนคุณธรรมน้อมนำหลักปรัชญาของเศรษฐกิจพอเพียงต้นแบบ จ.อุดรธานี  และพิธีเปิดพิพิธภัณฑ์พื้นบ้านชุมชนคุณธรรมฯไทพวนบ้านเชียง โดยมีหัวหน้าสำนักงานจังหวัด วัฒนธรรมจังหวัดอุดรธานี หัวหน้าส่วนราชการ สื่อมวลชน ประชาชนเข้าร่วมพิธีจำนวนมาก
          ปลัด วธ. กล่าวว่า จังหวัดอุดรธานีได้ดำเนินโครงการชุมชนคุณธรรมน้อมนำปรัชญาของเศรษฐกิจพอเพียง ขับเคลื่อนด้วยพลังบวร บ้าน  วัด โรงเรียน ร่วมสร้างสังคมคุณธรรม ปลูกฝังศีลธรรม โดยมีวัดหรือ  ศาสนสถานเป็นศูนย์รวมจิตใจ คนในชุมชนพึ่งพาตนเองด้วยความพอเพียง มีวิถีวัฒนธรรม มีความอยู่ดีกินดี ทำให้สังคมปราศจากอบายมุข ปัญหาสังคมและสงบสุขอย่างยั่งยืน ตามนโยบายของนายวีระ โรจน์พจนรัตน์ รัฐมนตรีว่าการกระทรวงวัฒนธรรม ในการส่งเสริมคนดี สังคมดี สร้างอัตลักษณ์ความเป็นไทยให้เป็นรูปธรรม ในทุกพื้นที่ และยุทธศาสตร์กระทรวงวัฒนธรรม (วธ.) ในการพัฒนาคุณภาพและมาตรฐานในการจัดการศึกษา  วิจัย และบริหารจัดการองค์ความรู้ ด้านศาสนา ศิลปะ และวัฒนธรรม เบื้องต้นได้รับรายงานจาก สวจ.อุดรธานีว่ามีชุมชนเข้าร่วมครบ 20 อำเภอ 156 ตำบล จำนวน 101 แห่งเรียบร้อยแล้ว ถือว่าชุมชนเหล่านี้เป็นเครือข่ายในขับเคลื่อนการสร้างพลังคุณธรรมให้เกิดในแผ่นดิน ขอชื่นชมผู้ว่าราชการจังหวัดอุดรธานี  เจ้าคณะอำเภอหนองหาน วัฒนธรรมจังหวัด ตลอดจนบุคลากรของสำนักงานวัฒนธรรมจังหวัดอุดรธานีทุกคนที่ตั้งใจทำงานสนองคุณแผ่นดิน รวมถึงเครือข่ายวัฒนธรรม และทุกหน่วยงานที่สนับสนุนโครงการจนประสบความสำเร็จขับเคลื่อนองค์ความรู้ การมีส่วนร่วม ท่องเที่ยวเชิงวัฒนธรรม สร้างประโยชน์ให้กับชุมชนสูงสุด
          ด้าน นางเกศินี สวัสดี วัฒนธรรมจังหวัดอุดรธานี กล่าวว่า เบื้องต้นทางคณะกรรมการคัดเลือกชุมชนต้นแบบ ระดับจังหวัด ได้คัดเลือกชุมชนยกให้เป็นชุมชนคุณธรรมน้อมนำหลักปรัชญาของเศรษฐกิจพอเพียงต้นแบบ 8 แห่ง  เพื่อจัดแสดงนิทรรศการเผยแพร่ครั้งนี้ ได้แก่ 1.ชุมชนวัดจำปาสีหราช บ้านสะงวย อ.ไชยวาน 2.ชุมชนวัดคอนสวรรค์ บ้านกุดค้า อ.ทุ่งฝน 3.ชุมชนวัดโนนสว่าง บ้านดงยาง อ.พิบูลย์รักษ์ 4.ชุมชนวัดศรีโสภณ บ้านผือ อ.บ้านผือ 5.ชุมชนวัดป่าโนนทองอินทร์ อ.กู่แก้ว 6.ชุมชนบ้านเชียง อ.หนองหาน 7.ชุมชนไทพวนบ้านผือ อ.บ้านผือ และ8.ชุมชนบ้านหนองกุง อ.โนนสะอาด โดยทาง สวจ.อุดรธานี ได้จัดการแสดง สาธิต แลกเปลี่ยนเรียนรู้ และขยายไปสู่ชุมชนอื่นๆต่อไป
----------------------------------- 



ที่มา : http://www.thaigov.go.th/news/contents/details/4091