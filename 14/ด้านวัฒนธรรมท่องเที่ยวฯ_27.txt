รัฐบาลไทย-ข่าวทำเนียบรัฐบาล-รมว.วธ.พิธีเปิด "โครงการพัฒนาสมรรถนะพระสอนศีลธรรมตามแนวทางปรัชญาเศรษฐกิจพอเพียงและการเสวนา“แนวทางการน้อมนำหลักปรัชญาเศรษฐกิจพอเพียงสู่สถานการศึกษาด้วยหลักธรรมทางพระพุทธศาสนา”







                                วันพุธที่ 7 มิถุนายน 2560                              





    565  













   รมว.วธ.พิธีเปิด "โครงการพัฒนาสมรรถนะพระสอนศีลธรรมตามแนวทางปรัชญาเศรษฐกิจพอเพียงและการเสวนา“แนวทางการน้อมนำหลักปรัชญาเศรษฐกิจพอเพียงสู่สถานการศึกษาด้วยหลักธรรมทางพระพุทธศาสนา”
 

   พิธีเปิด "โครงการพัฒนาสมรรถนะพระสอนศีลธรรมตามแนวทางปรัชญาเศรษฐกิจพอเพียงและการเสวนา“แนวทางการน้อมนำหลักปรัชญาเศรษฐกิจพอเพียงสู่สถานการศึกษาด้วยหลักธรรมทางพระพุทธศาสนา” 





วันจันทร์ที่ ๒๙ พฤษภาคม ๒๕๖๐ เวลา ๑๓.๓๐ น. นายวีระ โรจน์พจนรัตน์ รัฐมนตรีว่าการกระทรวงวัฒนธรรมเป็นประธานฝ่ายฆราวาส ในพิธีเปิด "โครงการพัฒนาสมรรถนะพระสอนศีลธรรมตามแนวทางปรัชญาเศรษฐกิจพอเพียงและการเสวนา“แนวทางการน้อมนำหลักปรัชญาเศรษฐกิจพอเพียงสู่สถานการศึกษาด้วยหลักธรรมทางพระพุทธศาสนา” โดยมีพระพรหมบัณฑิต อธิการบดีมหาวิทยาลัยมหาจุฬาลงกรณราชวิทยาลัย เป็นประธานฝ่ายบรรพชิต พร้อมด้วย ดร.ฉวีรัตน์ เกษตรสุนทร ผู้ช่วยรัฐมนตรีประจำกระทรวงวัฒนธรรม นายมานัส ทารัตน์ใจ อธิบดีกรมการศาสนา ผู้บริหารกระทรวงวัฒนธรรม สื่อมวลชน ผู้บริหาร เเละเจ้าหน้าที่กรมการศาสนา เข้าร่วมในพิธี ณ อาคารหอประชุม มวก. ๔๘ พรรษา มหาวชิราลงกรณ มหาวิทยาลัยมหาจุฬาลงกรณราชวิทยาลัย อำเภอวังน้อย จังหวัดพระนครศรีอยุธยา
 
       โครงการพัฒนาสมรรถนะพระสอนศีลธรรมตามแนวทางปรัชญาเศรษฐกิจพอเพียงและการเสวนา“แนวทางการน้อมนำหลักปรัชญาเศรษฐกิจพอเพียงสู่สถานการศึกษาด้วยหลักธรรมทางพระพุทธศาสนา ​เป็นโครงการภายใต้กองทุนเผยแผ่พระพุทธศาสนาเฉลิมพระเกียรติ ๘๐ พรรษา ซึ่งกระทรวงวัฒนธรรม โดยกรมการศาสนา ร่วมกับ มหาวิทยาลัยมหาจุฬาลงกรณราชวิทยาลัย จัดขึ้นเพื่อพัฒนาศักยภาพของพระสอนศีลธรรม ในสังกัด มจร. และ สังกัดมหาวิทยาลัยมหามกุฏราชวิทยาลัย (มมร.) จำนวน ๑,๒๐๐ รูป ซึ่งสอนอยู่ในสถานศึกษาของกระทรวงศึกษาธิการ (ศธ.) โดยมุ่งเน้นให้นำหลักปรัชญาของเศรษฐกิจพอเพียง และคุณธรรม ๔ ประการ คือ พอเพียง วินัย สุจริต จิตอาสา ซึ่งสอดคล้องกับแผนแม่บทส่งเสริมคุณธรรมแห่งชาติ ฉบับที่ ๑ (พ.ศ.๒๕๕๙-๒๕๖๔) ในการนำศาสนา วัฒนธรรม และความเป็นไทย มาสร้างสรรค์สังคมไทยให้เกิดความเข้มแข็งอย่างมีคุณภาพและคุณธรรมตามยุทธศาสตร์ประชารัฐของรัฐบาลที่ต้องการให้ “คุณธรรมนำการพัฒนา” โดยนำหลักคุณธรรม ๔ ประการจากพระบรมราโชวาทของพระบาทสมเด็จพระปรมินทรมหาภูมิพลอดุลยเดช บรมนาถบพิตร มาสร้างสังคมแห่งคุณธรรมตามแผนยุทธศาสตร์ชาติ ๒๐ ปี โดยมุ่งหวังที่จะเห็น ๓ สถาบันหลักของชาติ คือ ชาติ ศาสนา และพระมหากษัตริย์ มีความเข้มแข็ง เป็นฐานรากเชื่อมร้อยให้บ้านเมืองสมานฉันท์และมั่นคงอย่างยั่งยืน



ที่มา : http://www.thaigov.go.th/news/contents/details/4355