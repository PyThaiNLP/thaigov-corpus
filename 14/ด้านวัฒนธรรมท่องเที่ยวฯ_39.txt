รัฐบาลไทย-ข่าวทำเนียบรัฐบาล-พลเอก ธนะศักดิ์ ปฏิมาประกร รองนายกรัฐมนตรี เป็นประธานในโครงการเข้าวัดปฏิบัติธรรมวันธรรมสวนะ (วันพระ) ของกรมการศาสนา กระทรวงวัฒนธรรม ณ วัดอรุณราชวราราม เขตบางกอกใหญ่ กรุงเทพฯ







                                วันจันทร์ที่ 26 มิถุนายน 2560                              





    334  













   พลเอก ธนะศักดิ์ ปฏิมาประกร รองนายกรัฐมนตรี เป็นประธานในโครงการเข้าวัดปฏิบัติธรรมวันธรรมสวนะ (วันพระ) ของกรมการศาสนา กระทรวงวัฒนธรรม ณ วัดอรุณราชวราราม เขตบางกอกใหญ่ กรุงเทพฯ
 

   พลเอก ธนะศักดิ์ ปฏิมาประกร รองนายกรัฐมนตรี เป็นประธานในโครงการเข้าวัดปฏิบัติธรรมวันธรรมสวนะ (วันพระ) ของกรมการศาสนา กระทรวงวัฒนธรรม ณ วัดอรุณราชวราราม เขตบางกอกใหญ่ กรุงเทพฯ 





     วันศุกร์ที่ ๒๓ มิถุนายน ๒๕๖๐ เวลา ๐๙.๐๐ น. พลเอก ธนะศักดิ์ ปฏิมาประกร รองนายกรัฐมนตรี เป็นประธานในโครงการเข้าวัดปฏิบัติธรรมวันธรรมสวนะ (วันพระ) ของกรมการศาสนา กระทรวงวัฒนธรรม ณ วัดอรุณราชวราราม เขตบางกอกใหญ่ กรุงเทพฯ โดยมี นายกฤษศญพงษ์ ศิริ ปลัดกระทรวงวัฒนธรรม รศ.ดร.ชวนี ทองโรจน์ ผู้ช่วยรัฐมนตรีประจำกระทรวงการท่องเที่ยวและกีฬา ผู้บริหารกระทรวงวัฒนธรรม ข้าราชการ เจ้าหน้าที่ ผู้แทนหน่วยงานภาครัฐ ภาคเอกชน และประชาชน เข้าร่วมพิธีเป็นจำนวนมาก โดยมีหน่วยงานเข้าร่วม ๒๖ หน่วยงาน ได้แก่ กรมบังคับคดี กรมสวัสดิการและคุ้มครองแรงงาน กรมส่งเสริมคุณภาพสิ่งแวดล้อม กรมส่งเสริมสหกรณ์ กรมเจ้าท่า กรมท่าอากาศยาน กรมตรวจบัญชีสหกรณ์ กรมปศุสัตว์ กรมที่ดิน กรมสรรพากร กรมพัฒนาพลังงานทดแทนและอนุรักษ์พลังงาน กรมป้องกันและบรรเทาสาธารณภัย สำนักงานจัดหางานกรุงเทพมหานครพื้นที่ ๑ สำนักงานคณะกรรมการคุ้มครองผู้บริโภค สถาบันนิติวิทยาศาสตร์ สถาบันประสาทวิทยา โรงพยาบาลนพรัตน์ราชธานี สถาบันราชานุกูล สถาบันกัลยาณ์ราชนครินทร์ สถาบันบำบัดรักษาและฟื้นฟูผู้ติดยาเสพติดแห่งชาติบรมราชชนนี เปรียญธรรมสมาคมแห่งประเทศไทย สภาวัฒนธรรมเขตบางกอกใหญ่ สภาวัฒนธรรมเขตปทุมวัน สภาวัฒนธรรมเขตบางคอแหลม โรงเรียนทวีธาภิเศก และโรงเรียนประถมทวีธาภิเศก

    วิถีชีวิตดั้งเดิมของสังคมไทยในอดีตมีพระพุทธศาสนาเป็นหลักยึดเหนี่ยวจิตใจ พุทธศาสนิกชนพากันไปวัดทำบุญ ตักบาตร เจริญจิตภาวนา ถวายภัตตาหารแด่พระสงฆ์ กระทรวงวัฒนธรรม โดยกรมการศาสนา จึงได้จัดโครงการเข้าวัดปฏิบัติธรรมวันธรรมสวนะ (วันพระ) ซึ่งสอดคล้องกับแผนการอุปถัมภ์คุ้มครองศาสนาต่างๆ ภายใต้คำสั่งหัวหน้าคณะรักษาความสงบแห่งชาติ ที่ ๔๙/๒๕๕๙ ยุทธศาสตร์ที่ ๓ อุปถัมภ์ศาสนา เพื่อเป็นแบบอย่างที่ดีแก่พุทธศาสนิกชนทั่วไปในการเสริมสร้างศีลธรรม คุณธรรม และจริยธรรม กระตุ้นเตือนให้พุทธศาสนิกชนยึดมั่นในหลักพระพุทธศาสนา โดยเชิญชวนข้าราชการ พนักงานรัฐวิสาหกิจ นักเรียน นิสิต นักศึกษา เข้าร่วมกิจกรรมทำบุญ ใส่บาตร ฟังเทศน์ฟังธรรมร่วมกับชาวบ้านรอบวัด เป็นการขับเคลื่อนกิจกรรมเข้าวัดวันพระผ่าน “บวร” บ้าน วัด โรงเรียน มาเป็นพลังขับเคลื่อนสังคมคุณธรรม ให้วัดมีบทบาทเป็นพิพิธภัณฑ์ที่มีชีวิตให้เด็ก เยาวชน และประชาชน ได้เรียนรู้ทั้งด้านศีลธรรม คุณธรรม จริยธรรม วัฒนธรรม สามารถดำรงตนตามหลักธรรมทางศาสนา ปรัชญาของเศรษฐกิจพอเพียง พร้อมทั้งนำไปประพฤติปฏิบัติให้เป็นประโยชน์ต่อตนเอง ครอบครัว และประเทศชาติต่อไป



ที่มา : http://www.thaigov.go.th/news/contents/details/4784