รัฐบาลไทย-ข่าวทำเนียบรัฐบาล-รมว.วธ.เป็นประธานในพิธีมอบรางวัลและเปิดนิทรรศการการประกวดภาพถ่ายทางวัฒนธรรม หัวข้อ “เทศกาล การแสดง ศิลปวัฒนธรรม ประเพณี” ใต้ร่มพระบารมี ๒๓๕ ปี กรุงรัตนโกสินทร์ 







                                วันพฤหัสบดีที่ 6 กรกฎาคม 2560                              





    382  













   รมว.วธ.เป็นประธานในพิธีมอบรางวัลและเปิดนิทรรศการการประกวดภาพถ่ายทางวัฒนธรรม หัวข้อ “เทศกาล การแสดง ศิลปวัฒนธรรม ประเพณี” ใต้ร่มพระบารมี ๒๓๕ ปี กรุงรัตนโกสินทร์ 
 

   นายวีระ โรจน์พจนรัตน์ รัฐมนตรีว่าการกระทรวงวัฒนธรรมเป็นประธานในพิธีมอบรางวัลและเปิดนิทรรศการการประกวดภาพถ่ายทางวัฒนธรรม หัวข้อ “เทศกาล การแสดง ศิลปวัฒนธรรม ประเพณี” ใต้ร่มพระบารมี ๒๓๕ ปี กรุงรัตนโกสินทร์  





วันที่ ๕ กรกฎาคม ๒๕๖๐ เวลา ๑๔.๐๐ น. นายวีระ โรจน์พจนรัตน์ รัฐมนตรีว่าการกระทรวงวัฒนธรรมเป็นประธานในพิธีมอบรางวัลและเปิดนิทรรศการการประกวดภาพถ่ายทางวัฒนธรรม หัวข้อ “เทศกาล การแสดง ศิลปวัฒนธรรม ประเพณี” ใต้ร่มพระบารมี ๒๓๕ ปี กรุงรัตนโกสินทร์  โดยมีนายปรารพ เหล่าวานิช เลขานุการรัฐมนตรีว่าการกระทรวงวัฒนธรรม น.ส.วิมลลักษณ์ ชูชาติ ผู้อำนวยการสำนักงานศิลปวัฒนธรรมร่วมสมัย ผู้บริหารกระทรวงวัฒนธรรม ศิลปินแห่งชาติ ช่างภาพและสื่อมวลชน เข้าร่วมงาน ณ ห้องออดิทอเรียม หอศิลป์ร่วมสมัยราชดำเนิน กรุงเทพฯ
การจัดการประกวดในครั้งนี้ มีผู้ส่งผลงานเข้าประกวดทั้งสิ้นจำนวน ๑๙๑ คน มีรูปที่เข้าประกวด ๖๒๐ ภาพ จากทั่วประเทศ โดยสำนักงานศิลปวัฒนธรรมร่วมสมัยได้เชิญผู้ทรงคุณวุฒิทางด้านการ ถ่ายภาพมาเป็นคณะกรรมการดำเนินการคัดเลือกภาพถ่ายที่สะท้อนมุมมองทางศิลปวัฒนธรรมไทยในเชิงสร้างสรรค์และมีคุณค่าทางด้านความงาม จำนวน ๔ ท่าน ได้แก่ นายยรรยง โอฬาระชิน ศิลปินแห่งชาติ สาขาทัศนศิลป์(วิจิตรศิลป์) ภาพถ่าย ปี 2550 นายวรนันทน์ ชัชวาลทิพากร ศิลปินแห่งชาติ สาขาทัศนศิลป์(วิจิตรศิลป์) ภาพถ่าย ปี 2552 นายธีรภาพ โลหิตกุล ศิลปินแห่งชาติ สาขาวรรณศิลป์(สารคดี) ปี 2558 นายดาว วาสิกศิริ นายกสมาคมถ่ายภาพแห่งประเทศไทยในพระบรมราชูปถัมภ์ ทั้งนี้สำนักงานศิลปวัฒนธรรมร่วมสมัย เล็งเห็นถึงคุณค่าของผลงานการถ่ายภาพบันทึกประวัติศาสตร์กรุงรัตนโกสินทร์ในครั้งนี้ ควรได้รับการเผยแพร่ให้ประชาชนได้มีโอกาสเรียนรู้ศิลปวัฒนธรรมผ่านภาพถ่าย จึงได้จัดนิทรรศการโครงการประกวดภาพถ่ายทางวัฒนธรรม หัวข้อ “เทศกาล การแสดง ศิลปวัฒนธรรม ประเพณี” ใต้ร่มพระบารมี ๒๓๕ ปี กรุงรัตนโกสินทร์ ซึ่งเป็นการจัดแสดงผลงานของผู้ที่ได้รับรางวัลและผู้ที่ได้รับคัดเลือกให้เข้าร่วมแสดง และในโอกาสนี้ได้รับเกียรติจากคณะกรรมการตัดสิน การประกวดฯ อนุญาตให้นำผลงานมาร่วมจัดแสดงด้วย รวมทั้งสิ้นจำนวน ๙๐ ภาพ นิทรรศการจัดแสดงจะตั้งแต่วันที่ ๑ – ๒๐ กรกฏาคม ๒๕๖๐ ณ หอศิลป์ร่วมสมัยราชดำเนิน 



ที่มา : http://www.thaigov.go.th/news/contents/details/5066