รัฐบาลไทย-ข่าวทำเนียบรัฐบาล-กระทรวงวิทย์ฯ ถวายผ้าพระกฐินพระราชทาน ณ วัดป้อมวิเชียรโชติการาม (พระอารามหลวง)







                                วันเสาร์ที่ 21 ตุลาคม 2560                              





    332  













   กระทรวงวิทย์ฯ ถวายผ้าพระกฐินพระราชทาน ณ วัดป้อมวิเชียรโชติการาม (พระอารามหลวง)
 

   สมเด็จพระเจ้าอยู่หัวมหาวชิราลงกรณ บดินทรเทพยวรางกูร ทรงพระกรุณาโปรดเกล้าฯ พระราชทานผ้าพระกฐินให้ส่วนราชการ รัฐวิสาหกิจ องค์กร สมาคม มูลนิธิ บริษัท ห้างร้าน และประชาชนทั่วไป นำไปถวายพระสงฆ์จำพรรษา ณ วัดพระอารามหลวงทั่วราชอาณาจักร ในปีพุทธศักราช 2560  





    21 ตุลาคม 2560 เวลา 09.30 น. ณ วัดป้อมวิเชียรโชติการาม (พระอารามหลวง) จ.สมุทรสาคร / สมเด็จพระเจ้าอยู่หัวมหาวชิราลงกรณ บดินทรเทพยวรางกูร ทรงพระกรุณาโปรดเกล้าฯ พระราชทานผ้าพระกฐินให้ส่วนราชการ รัฐวิสาหกิจ องค์กร สมาคม มูลนิธิ บริษัท ห้างร้าน และประชาชนทั่วไป นำไปถวายพระสงฆ์จำพรรษา ณ วัดพระอารามหลวงทั่วราชอาณาจักร ในปีพุทธศักราช 2560 กำหนดกฐินกาล เริ่มตั้งแต่วันศุกร์ที่ 6 ตุลาคมพุทธศักราช 2560 ตรงกับวันแรม 1 ค่ำ เดือน 11 ถึงวันศุกร์ที่ 3 พฤศจิกายน พุทธศักราช 2560 ตรงกับวันขึ้น 15 ค่ำเดือน 12 (กำหนดเริ่มพระกฐินหลวงตั้งแต่วันพุธที่ 11 ตุลาคมพุทธศักราช 2560 ตรงกับวันแรม 6 ค่ำเดือน 11)
ในโอกาสนี้ กระทรวงวิทยาศาสตร์และเทคโนโลยีได้นำผ้าพระกฐินพระราชทานไปถวายแด่พระสงฆ์วัดป้อมวิเชียรโชติการาม (พระอารามหลวง) จังหวัดสมุทรสาคร พร้อมจตุปัจจัยถวายเป็นพระราชกุศลจำนวน 1,294,756 บาท โดยมี ดร.อรรชกา สีบุญเรือง รัฐมนตรีว่าการกระทรวงวิทยาศาสตร์และเทคโนโลยี รศ.นพ. สรนิต ศิลธรรม ปลัดกระทรวงวิทยาศาสตร์และเทคโนโลยี ผู้ว่าราชการจังหวัดสมุทรสาคร พร้อมด้วยคณะผู้บริหาร ข้าราชการ เจ้าหน้าที่ และประชาชน ร่วมในพิธี
วัดป้อมวิเชียรโชติการาม(พระอารามหลวง) เป็นพระอารามหลวงชั้นตรี ชนิดสามัญ สังกัดมหานิกาย ตั้งอยู่ติดกับแม่น้ำท่าจีน ตำบลมหาชัย อำเภอเมืองสมุทรสาคร จังหวัดสมุทรสาคร เป็นวัตเก่าแกไม่ปรากฏหลักฐานการสร้างอย่างแน่ชัดสันนิษฐานว่าที่ตั้งวัดป้อมวิเซียรโชติการาม เดิมเป็นชุมชนของชาวรามัญจึงอพยพเข้ามาอยูในประเทศไทยตั้งแต่สมัยอยุธยาเพราะความที่ชาวรามัญเป็นผู้ที่นับถือพระพุทธศาสนาอย่างเคร่งครัดเมี่ออยู่รวมกันจึงได้สร้างวัดขึ้นเพื่อเป็นที่ประกอบพิธีทางศาสนาและให้ตั้งชื่อวัดตามชื่อหมู่บ้านหรืออาจสร้างวัดขึ้นพร้อมกับป้อมปราการซึ่งก็คือป้อมวิเชียรโชฎก
ปูชนียวัตถุ
1. พระประธานในพระอุโบสถ เป็นพระพุทธรูปเนื้อโลหะ สร้างในสมัยกรุงรัตนโกสินทร์ 
2. พระพุทธรูปศิลาแรง ที่ชาวบ้านเรียกว่า “ หลวงพ่อแดง ” 
3. พระพุทธวชิรปราการ (หลวงพ่อเพชร) ซึ่งทางวัดได้หล่อขึ้นเป็นพระประธานประจำพระอุโบสถหลังใหม่
การบริหารและการปกครอง
มีเจ้าอาวาสเป็นผู้ปกครอง แต่งตั้งผู้ช่วยเจ้าอาวาสและพระภิกษุในวัดให้มีหน้าที่ต่าง ๆ โดยแบ่งออกเป็นการปกครอง การศึกษา การเผยแผ่ การสาธารณูปการ และการสงเคราะห์ โดยยึดหลักให้เป็นไปตามพระธรรมวินัย ระเบียบ กฎ คำสั่งของมหาเถรสมาคม ในการบริหารและการปกครองมีเจ้าอาวาสเท่าที่ทราบนามดังนี้
   1. พระอุปัชฌาย์ทอง -
   2. พระครูสาครคุณาธาร -
   3. พระมหาเข็ม โชติปาโล -
   4. พระรามัญมุนี (สมัย กมโล) พ.ศ. 2489 - 2537 
   5. พระปริยัติกิจโกศล (สมพงษ์ สุวโจ) พ.ศ.2537 - ปัจจุบัน
  



ที่มา : http://www.thaigov.go.th/news/contents/details/7566