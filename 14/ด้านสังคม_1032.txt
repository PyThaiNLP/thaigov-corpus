รัฐบาลไทย-ข่าวทำเนียบรัฐบาล-รมว.ดิจิทัลฯ ตรวจเยี่ยมจุดติดตั้งระบบงานร้านค้าดิจิทัลชุมชน POS จ.พิษณุโลก







                                วันอังคารที่ 26 ธันวาคม 2560                              





    136  













   รมว.ดิจิทัลฯ ตรวจเยี่ยมจุดติดตั้งระบบงานร้านค้าดิจิทัลชุมชน POS จ.พิษณุโลก
 

   รมว.ดิจิทัลฯ 





                 ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) พร้อมคณะผู้บริหารกระทรวงฯ เดินทางลงพื้นที่เพื่อตรวจเยี่ยมจุดติดตั้งระบบบริหารงานร้านค้าดิจิทัลชุมชน (Point Of Sale : POS) ที่ทำการไปรษณีย์อนุญาตบ้านกร่าง จังหวัดพิษณุโลก โดยโครงการดังกล่าวกระทรวงดิจิทัลฯได้มอบหมายให้บริษัท ไปรษณีย์ไทย จำกัด (ปณท) พัฒนาแอปพลิเคชั่นสำหรับร้านค้าชุมชน และระบบการบริหารงาน ณ จุดขาย (Point of Sale : POS) เพื่อให้ร้านค้าชุมชนสามารถใช้ประโยชน์จากเทคโนโลยีดิจิทัลในการบริหารสต๊อกสินค้า การจำหน่ายสินค้า การลงทะเบียนสมาชิก การสั่งซื้อสินค้าจากผู้ขาย มาจำหน่ายให้แก่สมาชิกในชุมชนได้อย่างมีประสิทธิภาพ ช่วยลดภาระและลดต้นทุนในการจัดเก็บสต๊อกสินค้าของร้านค้าชุมชนได้อีกทาง รวมทั้งผลักดันให้เกิดการจ้างงาน สร้างอาชีพ สร้างรายได้จากการจำหน่ายสินค้าและบริการของชุมชนสู่ตลาดภายนอกได้อย่างมีประสิทธิภาพ มีมาตรฐาน สร้างความเข้มแข็งให้แก่ชุมชนห่างไกลได้อย่างยั่งยืน อีกทั้งยังเป็นช่องทางในการยกระดับเศรษฐกิจชุมชน จากการทำธุรกิจอีคอมเมิร์ซ หลังจากที่มีการติดตั้งโครงข่าย “เน็ตประชารัฐ” ถือเป็นการสานประโยชน์โครงการต่างๆ ของภาครัฐ สู่การเปลี่ยนผ่านยุคดิจิทัลของประเทศ เมื่อวันที่ 25 ธันวาคม 2560 ณ ที่ทำการไปรษณีย์อนุญาตบ้านกร่าง ตำบลบ้านกร่าง อำเภอเมือง จังหวัดพิษณุโลก
 

**************************



ที่มา : http://www.thaigov.go.th/news/contents/details/9033