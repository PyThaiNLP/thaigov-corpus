รัฐบาลไทย-ข่าวทำเนียบรัฐบาล-องคมนตรี ตรวจเยี่ยม รพ.ห้วยกระเจาเฉลิมพระเกียรติ 80 พรรษา        







                                วันพฤหัสบดีที่ 11 มกราคม 2561                              





    164  













   องคมนตรี ตรวจเยี่ยม รพ.ห้วยกระเจาเฉลิมพระเกียรติ 80 พรรษา        
 

     องคมนตรี ชื่นชมการดำเนินงานโรงพยาบาลห้วยกระเจาเฉลิมพระเกียรติ 80 พรรษา จัดระบบบริการตามแนวปรัชญาเศรษฐกิจพอเพียงและสอดคล้องกับปัญหาของพื้นที่พร้อมมอบนโยบายให้พัฒนาเป็นต้นแบบให้โรงพยาบาลอื่น 





     องคมนตรี ชื่นชมการดำเนินงานโรงพยาบาลห้วยกระเจาเฉลิมพระเกียรติ 80 พรรษา จัดระบบบริการตามแนวปรัชญาเศรษฐกิจพอเพียงและสอดคล้องกับปัญหาของพื้นที่พร้อมมอบนโยบายให้พัฒนาเป็นต้นแบบให้โรงพยาบาลอื่น
บ่ายวันนี้(11 มกราคม 2561) ที่ จังหวัดกาญจนบุรี พลอากาศเอกชลิต พุกผาสุข องคมนตรี รองประธานมูลนิธิเทพรัตนเวชชานุกูล และคณะตรวจเยี่ยมการดำเนินงานโรงพยาบาลห้วยกระเจาเฉลิมพระเกียรติ 80 พรรษาที่มูลนิธิเทพรัตนเวชชานุกูลให้การสนับสนุน โดยมีนายแพทย์กิตติศักดิ์ กลับดี ที่ปรึกษารัฐมนตรีว่าการกระทรวงสาธารณสุข พร้อมด้วยนายแพทย์ธเรศ กรัษนัยรวิวงศ์ รองปลัดกระทรวงสาธารณสุข และคณะ ให้การต้อนรับ องคมนตรีได้ชื่นชมผลการดำเนินงานของเจ้าหน้าที่ ที่สร้างความเชื่อมั่นให้ผู้นำชุมชน ประชาชน ช่วยกันพัฒนาและสนับสนุนจนโรงพยาบาลสามารถแก้ไขปัญหาวิกฤตทางการเงินการคลังสำเร็จ เป็นที่พึ่งของประชาชนอย่างแท้จริง พร้อมมอบนโยบายให้พัฒนาเป็นต้นแบบให้โรงพยาบาลอื่นๆต่อไป
          โรงพยาบาลห้วยกระเจาเฉลิมพระเกียรติ80 พรรษา  ดูแลประชากร 32,316 คน ได้จัดระบบบริการตามแนวปรัชญาเศรษฐกิจพอเพียงและสอดคล้องกับปัญหาของพื้นที่ เน้นงานเวชศาสตร์ครอบครัว การส่งเสริมสุขภาพ การป้องกันควบคุมโรค การรักษาและการฟื้นฟูสภาพแบบองค์รวม (Holistic Health Care) โรคที่เป็นปัญหาสำคัญในพื้นที่ คือโรคเบาหวานและความดันโลหิตสูง จากการคัดกรองประชาชนที่มีอายุ 35 ปี ขึ้นไป ในปี2560 พบกลุ่มเสี่ยงโรคความดันโลหิตสูงมากถึงร้อยละ 50  ส่วนโรคเบาหวานพบร้อยละ 5 ซึ่งโรงพยาบาลได้พลิกวิกฤตเป็นโอกาสนำมาเป็นแนวทางการพัฒนาระบบบริการ 
          โดยในกลุ่มปกติและกลุ่มเสี่ยง เน้นการปรับเปลี่ยนพฤติกรรม  มีอสม.ติดตามพฤติกรรมการบริโภค การออกกำลังกายทุกเดือน และคัดกรองโดยเจ้าหน้าที่ทุก 3 เดือน สามารถลดกลุ่มเสี่ยงโรคความดันโลหิตสูงเหลือร้อยละ 42 สำหรับในกลุ่มผู้ป่วยโรคเรื้อรัง ผู้ป่วยติดเตียง ผู้พิการ ผู้ด้อยโอกาส ผู้ป่วยระยะสุดท้าย ซึ่งมีอัตราการนอนโรงพยาบาลซ้ำสูงจากภาวะแทรกซ้อน ได้จัดตั้งทีม “คลินิกใกล้หมอ” ติดตามดูแลผู้ป่วยกลุ่มนี้ที่บ้าน ให้ความรู้ ทักษะแก่ผู้ดูแลที่บ้าน จัดสภาพแวดล้อมให้เอื้อต่อภาวะสุขภาพ จัดหากายอุปกรณ์ ผลการดำเนินงานพบว่า ผู้ป่วยมานอนโรงพยาบาลซ้ำน้อยลง  อัตราการเกิดภาวะแทรกซ้อนลดลง ลดค่าใช้จ่ายแก่ผู้ป่วยเฉลี่ยเดือนละประมาณ 3,000 บาท และลดค่าใช้จ่ายโรงพยาบาลเฉลี่ยปีละประมาณ 300,000 บาทต่อปี ผู้ป่วยและญาติมีความพึงพอใจมากกว่าร้อยละ 95 รวมทั้งเกิดศูนย์การเรียนรู้ในชุมชน อาทิ การทำอาหารสำหรับผู้ป่วยที่ให้อาหารทางสายยาง  มีกองทุนช่วยเหลือผู้ยากไร้จากการสนับสนุนของเครือข่ายทุกภาคส่วน
          ทั้งนี้ โรงพยาบาลห้วยกระเจาเฉลิมพระเกียรติ80 พรรษา  เป็นโรงพยาบาลชุนชนขนาด30เตียงที่กระทรวงสาธารณสุขจัดตั้งขึ้น ในโอกาสมหามงคลเฉลิมพระชนมพรรษา 5 ธันวาคม 2550 คน ให้บริการตรวจรักษาโรคทั่วไป ทันตกรรม เภสัชกรรม คลินิกโรคเรื้อรัง ห้องคลอด ผ่าตัดเล็ก เป็นต้น เพื่อให้ประชาชนเข้าถึงบริการที่มีคุณภาพและเท่าเทียม พร้อมพัฒนาให้เป็นแบบอย่างโรงพยาบาลที่มีการดำเนินการตามแนวพระราชดำริอย่าง 



ที่มา : http://www.thaigov.go.th/news/contents/details/9333