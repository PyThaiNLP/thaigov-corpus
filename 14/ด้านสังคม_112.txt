รัฐบาลไทย-ข่าวทำเนียบรัฐบาล- ก.วิทย์ฯ จัดพิธีสรงน้ำพระและรดน้ำขอพร เนื่องในเทศกาลสงกรานต์ ประจำปี 2560 







                                วันอังคารที่ 11 เมษายน 2560                              





    218  













    ก.วิทย์ฯ จัดพิธีสรงน้ำพระและรดน้ำขอพร เนื่องในเทศกาลสงกรานต์ ประจำปี 2560 
 

    ก.วิทย์ฯ จัดพิธีสรงน้ำพระและรดน้ำขอพร เนื่องในเทศกาลสงกรานต์ ประจำปี 2560  





10 เมษายน 2560 เวลา 10.00 น. ดร.อรรชกา สีบุญเรือง รัฐมนตรีว่าการกระทรวงวิทยาศาสตร์และเทคโนโลยี ให้เกียรติเป็นประธานและกล่าวอวยพรผู้บริหาร วท. ข้าราชการ พนักงาน และเจ้าหน้าที่สังกัดกระทรวงวิทยาศาสตร์และเทคโนโลยีทุกท่าน ในพิธีสรงน้ำและรดน้ำขอพรเนื่องในเทศกาลสงกรานต์ ณ ห้องโถงชั้น 1 อาคารพระจอมเกล้า สำนักงานปลัดกระทรวงวิทยาศาสตร์และเทคโนโลยี
ดร.อรรชกา สีบุญเรือง กล่าวว่า ปัจจุบันแม้ไทยเราจะนับวันที่ 1 มกราคมของทุกปี เป็นวันขึ้นปีใหม่แบบสากลนิยม  แต่ชาวไทยส่วนใหญ่ยังถือให้วันสงกรานต์ เป็นวันขึ้นปีใหม่แบบไทยและเป็นโอกาสที่จะได้ร่วมทำบุญบำรุงพระพุทธศาสนา สรงน้ำพระ รดน้ำขอพรผู้ใหญ่ เพื่อความเป็นสิริมงคลในการดำเนินชีวิตในปีนี้ ต้องขอขอบคุณทุกท่านที่ได้ช่วยกันจัดงานสงกรานต์ขึ้น นับว่าเป็นกิจกรรมที่ช่วยเสริมสร้างความสัมพันธ์อันดีให้แก่บุคลากรกระทรวงวิทยาศาสตร์และเทคโนโลยี ได้ร่วมกันรักษาวัฒนธรรม ขนบธรรมเนียมประเพณีอันดีงามนี้ให้คงอยู่สืบไปขอให้ทุกท่านตั้งใจพยายามทำหน้าที่ของตนเองให้ดีที่สุด และดำเนินชีวิตประจำวันตามหลักของศีลธรรม ซึ่งจะบังเกิดความเป็นสิริมงคลแก่ท่านและครอบครัวในโอกาสอันเป็นมงคลนี้ ขอให้ทุกท่านและครอบครัวจงมีแต่ความสุข ความเจริญ ประสบแต่สรรพสิ่งอันเป็นมิ่งมงคล สมบูรณ์พูนผลด้วยสิ่งอันพึงปรารถนาทุกประการ
รศ.นพ.สรนิต ศิลธรรม ปลัดกระทรวงวิทยาศาสตร์และเทคโนโลยี กล่าวว่่า วันสงกรานต์ถือเป็นประเพณีวันขึ้นปีใหม่ของไทย  ที่มีธรรมเนียมปฏิบัติสืบทอดกันมาช้านาน  สะท้อนให้เห็นถึงความเป็นไทยได้อย่างเด่นชัด  สำหรับปีนี้  กระทรวงวิทยาศาสตร์และเทคโนโลยี  ได้จัดกิจกรรมสำคัญคือ  พิธีสรงน้ำพระพุทธรูป  และการรดน้ำขอพรผู้ใหญ่ เพื่อความเป็นสิริมงคลในการเริ่มต้นปีใหม่ นับเป็นโอกาสอันดีที่จะได้แสดงความกตัญญูกตเวทีแด่ผู้อาวุโส  ซึ่งมีคุณูปการต่อกระทรวงวิทยาศาสตร์และเทคโนโลยี   อีกทั้ง  เป็นการร่วมสืบสานขนบธรรมเนียมประเพณีอันดีงามให้คงอยู่สืบต่อไป



ที่มา : http://www.thaigov.go.th/news/contents/details/3025