รัฐบาลไทย-ข่าวทำเนียบรัฐบาล-ปลัดกระทรวงดิจิทัลฯ มอบรางวัลโครงการ “ประกวดการใช้งานแอปพลิเคชัน อสม.ออนไลน์”







                                วันศุกร์ที่ 26 มกราคม 2561                              





    304  













   ปลัดกระทรวงดิจิทัลฯ มอบรางวัลโครงการ “ประกวดการใช้งานแอปพลิเคชัน อสม.ออนไลน์”
 

   ปลัดกระทรวงดิจิทัลฯ 





                 นางสาวอัจฉรินทร์ พัฒนพันธ์ชัย ปลัดกระทรวงดิจิทัลเพื่อเศรษฐกิจและสังคม (ดีอี) เป็นประธานร่วมในพิธีมอบรางวัลโครงการ “ประกวดการใช้งานแอปพลิเคชัน อสม.ออนไลน์” โดยกระทรวงดิจิทัลฯ ร่วมกับ บริษัท แอดวานซ์ อินโฟร์ เซอร์วิส จำกัด (มหาชน) หรือ เอไอเอส และกระทรวงสาธารณสุข จัดขึ้น เพื่อส่งเสริมความรู้ความสามารถในการใช้เทคโนโลยีดิจิทัลในงานสาธารณสุขชุมชนเชิงรุกแก่อาสาสมัครสาธารณสุขประจำหมู่บ้าน (อสม.) ให้กว้างขวาง และเพื่อให้ประชาชนเข้าถึงบริการด้านการแพทย์อย่างถูกต้อง รวดเร็ว ทันต่อเหตุการณ์ ผ่านแอปพลิเคชัน “อสม.ออนไลน์” ตลอดจนเพื่อสร้างขวัญกำลังใจในการปฏิบัติงานของ อสม. ในการดูแลสุขภาพของคนในชุมชนอันก่อให้เกิดการยกระดับคุณภาพชีวิตของคนไทยเพื่อก้าวสู่การเป็นไทยแลนด์ 4.0 โดยรางวัลการประกวดจะเป็นเงินสนับสนุนให้แก่ “ชมรมอาสาสมัครสาธารณสุข” เพื่อให้ชมรมนำไปใช้ในการส่งเสริมการทำงานของ อสม. และการบริหารจัดการด้านสาธารณสุขมูลฐาน รวมทั้งการสนับสนุนการจัดกิจกรรมและบริการของหน่วยบริการสุขภาพระดับปฐมภูมิ โดยแบ่งเป็น 3 ระดับ ได้แก่ รางวัลดีเด่นระดับประเทศ รางวัลดีเด่นระดับจังหวัด และรางวัลชื่นชมในความมุ่งมั่นก้าวสู่ อสม. 4.0 เมื่อวันที่ 25 มกราคม 2561 ณ โรงแรมรามา การ์เด้นส์ ถนนวิภาวดีรังสิต เขตหลักสี่ กรุงเทพฯ
 

**********************



ที่มา : http://www.thaigov.go.th/news/contents/details/9658