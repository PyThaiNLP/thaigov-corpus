รัฐบาลไทย-ข่าวทำเนียบรัฐบาล-โฆษก สธ. เผย แผนการกระจายงบ 5,000 ล้านบาท ที่ได้รับอนุมัติจากนายกรัฐมนตรี 







                                วันอังคารที่ 11 เมษายน 2560                              





    288  













   โฆษก สธ. เผย แผนการกระจายงบ 5,000 ล้านบาท ที่ได้รับอนุมัติจากนายกรัฐมนตรี 
 

             โฆษกกระทรวงสาธารณสุข เผย กระทรวงสาธารณสุข เตรียมกระจายงบประมาณ 5,000 ล้านบาท ที่ได้รับการอนุมัติจากนายกรัฐมนตรี  3 เรื่อง คือสนับสนุนค่าใช้จ่ายการให้บริการผู้ป่วยใน  





      นายแพทย์เกียรติภูมิ วงศ์รจิต รองปลัดกระทรวงสาธารณสุขและโฆษกกระทรวงสาธารณสุข ให้สัมภาษณ์ว่า แนวทางการกระจายงบประมาณได้รับการจัดสรรจำนวน 5,000 ล้านบาท จาก พลเอกประยุทธ์ จันทร์โอชา นายกรัฐมนตรี  ได้มีแผนกระจายงบประมาณดังนี้ 1.สนับสนุนค่าใช้จ่ายในการให้บริการผู้ป่วยใน ของหน่วยบริการทุกระดับ 2.แก้ไขสภาพคล่องของโรงพยาบาลทั้งระดับโรงพยาบาลศูนย์/โรงพยาบาลทั่วไปและโรงพยาบาลชุมชนที่มีปัญหาวิกฤติทางการเงิน 3.สนับสนุนการจ่ายค่าตอบแทนกำลังคนด้านสาธารณสุข ในวงเงิน 1,000 ล้านบาท ในส่วนที่เคยขอรับงบประมาณไป 3,000 ล้านบาท แต่ได้รับมาจากสำนักงบประมาณเพียง 2,000 ล้านบาท ในปี 2560 ซึ่งจะครอบคลุมบุคลากรสาธารณสุขทุกระดับ ตั้งแต่โรงพยาบาลจังหวัดถึงโรงพยาบาลส่งเสริมสุขภาพตำบล 
          ทั้งนี้ คาดว่าคณะรัฐมนตรีจะพิจารณาอนุมัติงบประมาณ 5,000 ล้านบาทนี้ หลังเทศกาลสงกรานต์   ซึ่งจะช่วยสร้างขวัญกำลังใจแก่ผู้ปฏิบัติงาน ช่วยธำรงรักษาคนไว้ในระบบและเกิดประสิทธิภาพในการปฏิบัติงาน   
********************** 11 เมษายน 2560



ที่มา : http://www.thaigov.go.th/news/contents/details/3040