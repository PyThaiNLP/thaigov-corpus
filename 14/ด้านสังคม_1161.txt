รัฐบาลไทย-ข่าวทำเนียบรัฐบาล-รมว.ดิจิทัลฯ เป็นประธานเปิดการประชุมนานาชาติ “ครอบครัวปลอดภัยในยุคดิจิทัล” 







                                วันจันทร์ที่ 12 กุมภาพันธ์ 2561                              





    34  













   รมว.ดิจิทัลฯ เป็นประธานเปิดการประชุมนานาชาติ “ครอบครัวปลอดภัยในยุคดิจิทัล” 
 

   รมว.ดิจิทัลฯ 





                  ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) เป็นประธานเปิดงานประชุมนานาชาติ ในหัวข้อ “ครอบครัวปลอดภัยในยุคดิจิทัล : Building a Safe Online Environment for  Children” พร้อมกล่าวปาฐากถาพิเศษ ซึ่งสำนักงานพัฒนาธุรกรรมทางอิเล็กทรอนิกส์ (องค์การมหาชน) หรือ สพธอ./ETDA ร่วมกับ สถาบันวิชาการนโยบายกิจการสาธารณะกับธุรกิจและการกำกับดูแล (APaR) คณะนิติศาสตร์ มหาวิทยาลัยหอการค้าไทย โดยความร่วมมือของราชวิทยาลัยจุฬาภรณ์ จัดขึ้น เพื่อสร้างความตระหนักให้กับภาคส่วนที่เกี่ยวข้องถึงภัยคุกคามบนสื่อออนไลน์ในยุคดิจิทัล ซึ่งเยาวชนสามารถเข้าถึงสื่อดังกล่าวได้ทุกที่ทุกเวลา แต่เนื้อหาของสื่อในโลกอินเทอร์เน็ตบางอย่างไม่เหมาะสมกับเยาวชน อาทิ เนื้อหาที่มีความรุนแรง เรื่องเพศ และการใช้ภาษา การประชุมในครั้งนี้จึงมีความสำคัญในการรับฟังนโยบาย รวมถึงแนวปฏิบัติเกี่ยวกับปัญหาดังกล่าวจากหลายประเทศ เพื่อนำมาประยุกต์ใช้ให้เข้ากับประเทศไทย สำหรับสร้างมาตรการระวัง ป้องกันภัย และรับมือกับสิ่งที่เกิดขึ้น โดยการประชุมระดับนานาชาติดังกล่าว มีขึ้นระหว่างวันที่ 8-9 กุมภาพันธ์ 2561 ณ ห้อง Open Forum ชั้น 21 สำนักงานพัฒนาธุรกรรมทางอิเล็กทรอนิกส์ (องค์การมหาชน) อาคารเดอะไนน์ ทาวเวอร์ส แกรนด์ พระราม 9 เขตห้วยขวาง กรุงเทพฯ
 
********************



ที่มา : http://www.thaigov.go.th/news/contents/details/10016