รัฐบาลไทย-ข่าวทำเนียบรัฐบาล-รมว.พม. กำชับ จนท. เร่งช่วยเหลือ 2 พี่น้องน่าเวทนา คนโตวัย 7 ขวบ ประสบอุบัติเหตุถูกไฟดูด ทำให้สมองตาย ไม่สามารถช่วยเหลือตัวเองได้ คนเล็กวัย 4 ขวบ พิการตาบอด 







                                วันพุธที่ 19 เมษายน 2560                              





    189  













   รมว.พม. กำชับ จนท. เร่งช่วยเหลือ 2 พี่น้องน่าเวทนา คนโตวัย 7 ขวบ ประสบอุบัติเหตุถูกไฟดูด ทำให้สมองตาย ไม่สามารถช่วยเหลือตัวเองได้ คนเล็กวัย 4 ขวบ พิการตาบอด 
 

   รมว.พม. กำชับ จนท. เร่งช่วยเหลือ 2 พี่น้องน่าเวทนา คนโตวัย 7 ขวบ ประสบอุบัติเหตุถูกไฟดูด ทำให้สมองตาย ไม่สามารถช่วยเหลือตัวเองได้ คนเล็กวัย 4 ขวบ พิการตาบอด อาศัยอยู่กับพ่อและยายแก่ชรา ที่ป่วยเป็นโรคเบาหวาน ที่ย่านคลองเตย กทม.  





    วันนี้ (19 เม.ย. 60) เวลา 07.30 น. ที่กระทรวงการพัฒนาสังคมและความมั่นคงของมนุษย์ สะพานขาว กรุงเทพฯ พลตำรวจเอก อดุลย์ แสงสิงแก้ว รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) เปิดเผยภายหลังการประชุมศูนย์ปฏิบัติการกระทรวงการพัฒนาสังคมและความมั่นคงของมนุษย์ (ศปก.พม.) ครั้งที่ 612/2557-2560 เพื่อรับทราบปัญหาทางสังคมต่างๆ ที่เกิดขึ้นในแต่ละวัน และร่วมหาแนวทางการแก้ไขปัญหาและการป้องกันปัญหาดังกล่าว โดยมีผู้บริหารและผู้แทนจากหน่วยงานในกระทรวงฯ เข้าร่วมประชุม ว่า จากกรณีพบ 2 พี่น้องน่าเวทนา คนโต เป็นเด็กหญิงวัย 7 ขวบ ประสบอุบัติเหตุถูกไฟดูด หยุดหายใจไปกว่า 30 นาที ทำให้สมองตาย มีอาการชักเกร็ง พูดไม่ได้ ต้องเจาะคอเพื่อให้อาหารทางสายยาง นอนป่วยติดเตียง ไม่สามารถช่วยเหลือตัวเองได้ และคนเล็กเป็นเด็กหญิงวัย 4 ขวบ พิการตาบอด เนื่องจากประสบอุบัติเหตุพลัดตกจากโต๊ะ และได้รับบาดเจ็บสาหัส ซึ่งมีเพียงผู้เป็นพ่อ รับภาระดูแลเด็กหญิงทั้ง 2 คน เพียงลำพัง เนื่องจากภรรยาทิ้งหนีหายไปมีสามีใหม่ ทั้งยังต้องรับภาระเลี้ยงดูแม่แก่ชรา ที่ป่วยเป็นโรคเบาหวานด้วยอีกหนึ่งคน อาศัยขอข้าวจากวัด กินประทังชีวิตไปวันๆ ครอบครัวมีฐานะยากจน ไม่มีเงินค่ารักษาพยาบาล ที่ย่านคลองเตย กรุงเทพฯ นั้น ตนได้กำชับให้หน่วยงาน ที่เกี่ยวข้องในพื้นที่สังกัดกระทรวงการพัฒนา สังคมฯ เร่งลงพื้นที่เยี่ยมบ้าน เพื่อตรวจสอบข้อเท็จจริงและประเมินทางสังคม ของครอบครัวดังกล่าว พร้อมให้การช่วยเหลือในเบื้องต้นตามภารกิจด้านเด็กและผู้สูงอายุของกระทรวงการพัฒนาสังคมฯ และมอบสิ่งของเครื่องใช้ที่จำเป็น อีกทั้ง ประสานความร่วมมือกับหน่วยงานที่เกี่ยวข้องในพื้นที่ช่วยเหลือดูแลในเรื่องการรักษาพยาบาลอาการป่วยของเด็กหญิงทั้ง 2 คน และหญิงชราอย่างต่อเนื่อง การปรับปรุงที่อยู่อาศัยให้ถูกสุขลักษณะและเหมาะสม รวมทั้ง การแนะนำให้คำปรึกษาในเรื่องการส่งเสริมการประกอบอาชีพแก่พ่อของเด็กหญิงดังกล่าว เพื่อสร้างรายได้ที่มั่นคงและเพียงพอ สามารถ เลี้ยงดูครอบครัวได้ 



ที่มา : http://www.thaigov.go.th/news/contents/details/3154