รัฐบาลไทย-ข่าวทำเนียบรัฐบาล-พม. จับมือ บริษัท บุญรอด บริวเวอรี่ จำกัด และภาคีเครือข่าย จัดกิจกรรม “สิงห์อาสา ร่วมพัฒนาสังคม ภายใต้โครงการ ประชารัฐร่วมใจ พัฒนาสังคม 







                                วันจันทร์ที่ 24 เมษายน 2560                              





    259  













   พม. จับมือ บริษัท บุญรอด บริวเวอรี่ จำกัด และภาคีเครือข่าย จัดกิจกรรม “สิงห์อาสา ร่วมพัฒนาสังคม ภายใต้โครงการ ประชารัฐร่วมใจ พัฒนาสังคม 
 

   พม. จับมือ บริษัท บุญรอด บริวเวอรี่ จำกัด และภาคีเครือข่าย จัดกิจกรรม “สิงห์อาสา ร่วมพัฒนาสังคม ภายใต้โครงการ ประชารัฐร่วมใจ พัฒนาสังคม โดย รมว.พม. นำทีม ลงสนามแข่งขันฟุตบอลนัดพิเศษ ระหว่าง ทีม VIP พม. กับ ทีมรวมดาราสิงห์ออลสตาร์ ณ สนามศุภชลาศัย  





เมื่อวันที่ 22 เม.ย. 60 เวลา 16.00 น. พลตำรวจเอก อดุลย์ แสงสิงแก้ว รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) เป็นประธานในพิธีเปิดกิจกรรม "สิงห์อาสา ร่วมพัฒนาสังคม” ภายใต้โครงการ ประชารัฐร่วมใจ พัฒนาสังคม โดยกระทรวงการพัฒนาสังคมและความมั่นคงของมนุษย์ (พม.) โดยกรมกิจการเด็กและเยาวชน (ดย.) และหน่วยงานในสังกัดกระทรวง พม. ร่วมกับ บริษัท บุญรอด บริวเวอรี่ จำกัด และภาคีเครือข่าย พร้อมทั้ง นำคณะผู้บริหารกระทรวงการพัฒนาสังคมฯ เข้าร่วมการแข่งขันฟุตบอลนัดพิเศษ ระหว่าง "ทีม VIP พม. กับ ทีมรวมดารา สิงห์ออลสตาร์” ณ สนามศุภชลาศัย กรุงเทพฯ 
 
    พลตำรวจเอก อดุลย์ กล่าวว่า กระทรวงการพัฒนาสังคมและความมั่นคงของมนุษย์ (พม.) โดย ดย. มีภารกิจสำคัญในการส่งเสริมและสนับสนุนการพัฒนาเด็กและเยาวชน ตลอดทั้งการสงเคราะห์และคุ้มครองสวัสดิภาพให้แก่เด็กและเยาวชน เพื่อให้ได้รับการช่วยเหลือดูแล พัฒนา และบำบัดฟื้นฟู ซึ่งปัจจุบัน มีเด็กอายุตั้งแต่แรกเกิด - 18 ปี อยู่ในความอุปการะ ของสถานรองรับเด็ก รวมทั้งสิ้นกว่า 6,000 คน ด้วยการอบรมเลี้ยงดูเด็กตามมาตรฐานการจัดสวัสดิการสังคม โดยมุ่งเน้น ให้เด็กเจริญเติบโตอย่างมีคุณภาพ ได้รับความรัก ความอบอุ่น และโอกาสทางการศึกษา ทั้งนี้ กระทรวงการพัฒนาสังคมฯ จึงได้ดำเนินภารกิจตามหลักประชารัฐของรัฐบาล เพื่อความร่วมมือในการสร้างสรรค์พลังในการทำความดีเพื่อประโยชน์ส่วนรวม ระหว่างภาครัฐกับประชาชนในการแก้ไขปัญหา ลดความเหลื่อมล้ำ ยกระดับคุณภาพชีวิตที่ดี สำหรับภารกิจด้านเด็กและเยาวชน ได้ดำเนินงานตามยุทธศาสตร์การพัฒนาเด็กในสถานรองรับ : เพชรน้ำหนึ่ง ในรูปแบบ One Talent One Model (ด้านกีฬาฟุตบอล) โดยการจัดตั้ง Dcy Football Acadamy เพื่อเป็นการเตรียมพร้อมของเด็กและเยาวชนในสถานรองรับให้มีความรู้ความสามารถด้านกีฬาฟุตบอล ในการก้าวสู่ความเป็นนักฟุตบอลมืออาชีพต่อไป 
 
    พลตำรวจเอก อดุลย์ กล่าวต่อไปว่า กระทรวงการพัฒนาสังคมฯ ได้ร่วมกับ บริษัท บุญรอด บริวเวอรี่ จำกัด จัดกิจกรรมเพื่อสังคม "สิงห์อาสา ร่วมพัฒนาสังคม” ภายใต้โครงการ ประชารัฐร่วมใจ พัฒนาสังคม โดยมีวัตถุประสงค์เพื่อส่งเสริมสร้างแรงจูงใจให้ภาคประชาสังคมได้มีส่วนร่วมในการสร้างโอกาสและให้กำลังใจกับผู้ประสบปัญหาทางสังคม อีกทั้งร่วมกันส่งเสริม ฟื้นฟู และพัฒนาศักยภาพเด็กและเยาวชน และประชาสัมพันธ์ภารกิจของกระทรวงการพัฒนาสังคมฯ ผ่านช่องทางศูนย์ช่วยเหลือสังคม สายด่วน 1300 นอกจากนี้ กิจกรรมดังกล่าว ยังได้รับการสนับสนุนจากหน่วยงานต่างๆ ได้แก่ โรงแรมบันยันทรี และบริษัท ไทยวา จำกัด สนับสนุนเงินจัดกิจกรรม พร้อมสนับสนุนอาหารและน้ำดื่มสำหรับผู้ร่วมงาน อาทิ ฟุตบอลคอนเซ็ปต์สโตร์ และบริษัท โรงงานฟุตบอลล์ไทย สปอร์ตติ้งกู๊ดส์ จำกัด (FBT) สนับสนุนชุดนักฟุตบอล โรงพยาบาลตำรวจ สนับสนุนหน่วยพยาบาล (รถพยาบาลเคลื่อนที่) และบริษัท เอส คอมพานี (1933) จำกัด และสิงห์ปาร์ค เชียงราย สนับสนุนเงินจัดกิจกรรม 
 
     พลตำรวจเอก อดุลย์ กล่าวต่ออีกว่า สำหรับการแข่งขันฟุตบอลนัดพิเศษในวันนี้ นักฟุตบอลทีม VIP พม. นำทีม โดยตน พร้อมด้วยนายไมตรี อินทุสุต ปลัด พม. พล.ต.อ.สมยศ พุ่มพันธุ์ม่วง นายกสมาคมกีฬาฟุตบอลแห่งประเทศไทย พล.ต.ท.วิฑูรย์ นิติวรางกูร นายแพทย์ใหญ่ รพ.ตำรวจ พล.อ.ราชรักษ์ เรียนพืชน์ กรรมการผู้อำนวยการใหญ่ สถานีโทรทัศน์กองทัพบกช่อง 5 และผู้บริหารระดับสูงของกระทรวงการพัฒนาสังคมฯ ส่วนทีมสิงห์ออลสตาร์ นำโดย นายปิติ ภิรมย์ภักดี ประธานสโมสรสิงห์ออลสตาร์ และกรรมการบริหาร บริษัท บุญรอดบริวเวอรี่ จำกัด นายสมชาย เข็มกลัด กัปตันทีมฟุตบอล พร้อมด้วยนายเศรษฐพงศ์ เพียงพอ (เต๋า AF) บัวขาว บัญชาเมฆ นายชุมพล แจ้งไพร เชฟกระทะเหล็กอาหารไทย และศิลปิน นักแสดง นักกีฬาอีกมากมาย 
 
    "นอกจากนี้ ภายในงานมีกิจกรรมที่น่าสนใจอีกมากมาย อาทิ กิจกรรมคลินิกฟุตบอล โดยทีมฟุตบอลสิงห์ออลสตาร์ เป็นผู้ฝึกสอนทักษะฟุตบอลให้กับเด็กจำนวน 100 คน ร้านธงฟ้าจำหน่ายสินค้าราคาประหยัด ร้านทอฝัน by พม. จำหน่วยผลิตภัณฑ์จากผู้รับบริการในสถานสงเคราะห์ การประมูลของรักของหวงจากดาราศิลปินค่ายแกรมมี่ นิทรรศการผลงาน ที่น่าสนใจของกระทรวงการพัฒนาสังคมฯ คอนเสิร์ตจากศิลปิน S2S และศิลปินทีมสิงห์ออลสตาร์ การแสดงเชียร์ลีดเดอร์ จากวิทยาลัยนาฏศิลป์ และการจับรางวัลให้กับผู้ที่เข้าชมการแข่งขัน ทั้งนี้ ประชาชนสามารถเข้าร่วมงานโดยไม่เสียค่าใช้จ่ายแต่อย่างใด พร้อมมีบริการอาหารและน้ำดื่มฟรีตลอดงาน” พลตำรวจเอก อดุลย์ กล่าวในตอนท้าย 
 



ที่มา : http://www.thaigov.go.th/news/contents/details/3260