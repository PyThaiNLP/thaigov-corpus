รัฐบาลไทย-ข่าวทำเนียบรัฐบาล-กระทรวงดิจิทัลฯ ร่วมเป็นเจ้าภาพพิธีบำเพ็ญกุศลเจริญพระพุทธมนต์ เพื่อถวายเป็นพระราชกุศล ในงาน “ใต้ร่มพระบารมี 235 ปี กรุงรัตนโกสินทร์”







                                วันพุธที่ 26 เมษายน 2560                              





    185  













   กระทรวงดิจิทัลฯ ร่วมเป็นเจ้าภาพพิธีบำเพ็ญกุศลเจริญพระพุทธมนต์ เพื่อถวายเป็นพระราชกุศล ในงาน “ใต้ร่มพระบารมี 235 ปี กรุงรัตนโกสินทร์”
 

   กระทรวงดิจิทัลฯ 





                 นางสาวรัจนา เนตรแสงทิพย์ ผู้ตรวจราชการกระทรวงดิจิทัลเพื่อเศรษฐกิจและสังคม (ดีอี) เข้าร่วมพิธีบำเพ็ญกุศลเจริญพระพุทธมนต์ เพื่อถวายเป็นพระราชกุศลแด่สมเด็จพระเจ้าอยู่หัวมหาวิชาลงกรณ บดินทรเทพยวรางกูร  เนื่องในงาน “ใต้ร่มพระบารมี 235 ปี กรุงรัตนโกสินทร์” ซึ่งกระทรวงวัฒนธรรมจัดขึ้นระหว่างวันที่ 5 – 30 เมษายน 2560 เพื่อเทิดพระเกียรติพระมหากรุณาธิคุณของพระมหากษัตริย์ไทยแห่งราชวงศ์จักรี อีกทั้งเป็นการนำกิจกรรมทางศาสนา ศิลปะ วัฒนธรรม ในมิติต่าง ๆ มานำเสนอให้คนไทยได้เรียนรู้ประวัติศาสตร์สังคมไทย ณ พระอารามหลวงที่เกี่ยวเนื่องกับพระมหากษัตริย์แห่งราชวงศ์จักรี จำนวน 10 วัด กระทรวงดิจิทัลเพื่อเศรษฐกิจและสังคมเป็นหน่วยงานสำคัญในการพัฒนาคุณภาพชีวิตของประชาชน ซึ่งสอดคล้องกับนโยบายและแนวทางการดำเนินงานของรัฐบาล ในการบูรณาการร่วมกันของหน่วยงานทุกภาคส่วน ส่งเสริมความเป็นไทย ด้วยการนำศาสนา ศิลปะ และวัฒนธรรมมาสร้างสรรค์สังคมไทยให้ธำรงรักษาไว้ซึ่งสถาบันหลักของชาติให้คงอยู่คู่สังคมไทยอย่างมั่นคง ยั่งยืน โดยครั้งนี้กระทรวงดิจิทัลฯ ได้เข้าร่วมเป็นเจ้าภาพกิจกรรมดังกล่าว ณ พระอุโบสถ วัดวชิรธรรมสาธิต กรุงเทพมหานคร เมื่อวันที่ 24 เมษายน 2560
 

************************



ที่มา : http://www.thaigov.go.th/news/contents/details/3296