รัฐบาลไทย-ข่าวทำเนียบรัฐบาล-คกก.ควบคุมการบริโภคยาสูบฯ เตรียมยกระดับโครงการ 3 ล้าน 3 ปี เลิกบุหรี่เทิดไท้องค์ราชันเป็นนโยบายภาครัฐ







                                วันพฤหัสบดีที่ 27 เมษายน 2560                              





    913  













   คกก.ควบคุมการบริโภคยาสูบฯ เตรียมยกระดับโครงการ 3 ล้าน 3 ปี เลิกบุหรี่เทิดไท้องค์ราชันเป็นนโยบายภาครัฐ
 

   คณะกรรมการควบคุมการบริโภคยาสูบแห่งชาติ เตรียมยกโครงการ 3 ล้าน 3 ปี เลิกบุหรี่เทิดไท้องค์ราชัน นโยบายสำคัญภาครัฐ ให้เจ้าหน้าที่สาธารณสุขและ อสม.เป็นต้นแบบของการเลิกบุหรี่ พร้อมทั้งเตรียมผลักดันยาที่เกี่ยวข้องกับการเลิกบุหรี่เข้าบัญชียาหลักแห่งชาติ 





วันนี้(27 เมษายน 2560) ที่กระทรวงสาธารณสุข  จ.นนทบุรี นายแพทย์ธวัช สุนทราจารย์ ที่ปรึกษารัฐมนตรีว่าการกระทรวงสาธารณสุข ให้สัมภาษณ์ภายหลังการประชุมคณะกรรมการควบคุมการบริโภคยาสูบแห่งชาติ ครั้งที่ 1/2560 ว่า การประชุมวันนี้มีเรื่องพิจารณาที่สำคัญคือ การดำเนินงานโครงการ 3 ล้าน 3 ปี เลิกบุหรี่ทั่วไทย เทิดไท้องค์ราชัน ซึ่งเป็นโครงการที่รับผิดชอบร่วมกันหลายหน่วยงานทั้งภาครัฐและประชาชน เน้นให้กลุ่มเป้าหมาย 3 ล้านคน เลิกบุหรี่ใน 3 ปี ทั้งนี้จากการประเมินตั้งแต่เริ่มโครงการเมื่อเดือนมิถุนายน 2559 จนถึงปัจจุบันมีผู้เลิกบุหรี่แล้ว 3 แสนคน หากว่าอัตราการเลิกยังเท่าเดิมจะต้องใช้เวลาถึง 10 ปีเพื่อให้ได้ครบตามเป้าหมาย

ดังนั้นได้เร่งรัดการดำเนินโครงการนี้เพื่อให้ได้ผู้ที่เลิกบุหรี่ตามเป้าหมาย ซึ่งเหลือระยะเวลาการดำเนินงานประมาณ 2 ปี โดยมีการปรับการดำเนินงานดังนี้1.ปรับการดำเนินงานโครงการดังกล่าวให้เป็นนโยบายของกระทรวงสาธารณสุขใช้กลไกการบริหารของภาครัฐ ซึ่งจะมีการสั่งการเชิงนโยบายไปยังผู้ตรวจราชการเพื่อนำนโยบายเรื่องนี้เชื่อมต่อระบบไปยังจังหวัด อำเภอ จนถึงหมู่บ้าน ให้เจ้าหน้าที่ของกระทรวงสาธารณสุขเลิกบุหรี่เป็นแบบอย่างให้กับประชาชน ซึ่งกลไกดังกล่าวสามารถทำงานในเรื่องสุขภาพได้สำเร็จลุล่วง

2.ให้ อสม.เป็นแบบต้นแบบในการเลิกบุหรี่ให้กับประชาชนทั่วไป โดยมอบให้กรมสนับสนุนบริการสุขภาพดำเนินการ 3.ส่วนเรื่องยาช่วยเลิกบุหรี่ เช่น ยาทดแทนนิโคติน ยาคลายเครียด เป็นต้น จะหารือกับ สปสช.เพื่อผลัดดันให้ยาดังกล่าวเข้าสู่บัญชียาหลักแห่งชาติให้สามารถเบิกจ่ายยานี้ได้ จะช่วยให้มีการเลิกบุหรี่ได้มากขึ้น นายแพทย์ธวัช กล่าว

******************* 27 เมษายน 2560



ที่มา : http://www.thaigov.go.th/news/contents/details/3354