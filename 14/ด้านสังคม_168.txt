รัฐบาลไทย-ข่าวทำเนียบรัฐบาล-เจ้าหน้าที่ พม. ลงพื้นที่ตรวจสอบข้อเท็จจริง กรณีที่หญิงสาวรายหนึ่งร้องเรียนเกี่ยวกับอดีตสามี ซึ่งเป็นนักฟุตบอลร่วมทีมดาราดังและถูกดำเนินคดีข้อหากระทำอนาจารลูกสาววัย 3 ขวบ 







                                วันศุกร์ที่ 28 เมษายน 2560                              





    194  













   เจ้าหน้าที่ พม. ลงพื้นที่ตรวจสอบข้อเท็จจริง กรณีที่หญิงสาวรายหนึ่งร้องเรียนเกี่ยวกับอดีตสามี ซึ่งเป็นนักฟุตบอลร่วมทีมดาราดังและถูกดำเนินคดีข้อหากระทำอนาจารลูกสาววัย 3 ขวบ 
 

   เจ้าหน้าที่ พม. ลงพื้นที่ตรวจสอบข้อเท็จจริง กรณีที่หญิงสาวรายหนึ่งร้องเรียนเกี่ยวกับอดีตสามี ซึ่งเป็นนักฟุตบอลร่วมทีมดาราดังและถูกดำเนินคดีข้อหากระทำอนาจารลูกสาววัย 3 ขวบ  





วันนี้ (28 เม.ย. 60) ที่กระทรวงการพัฒนาสังคมและความมั่นคงของมนุษย์ สะพานขาว กรุงเทพฯ นายณรงค์ คงคำ ผู้ตรวจราชการกระทรวงการพัฒนาสังคมและความมั่นคงของมนุษย์ ในฐานะโฆษกกระทรวงฯ กล่าวถึงกรณีที่หญิงสาว รายหนึ่งได้ร้องเรียนไปยังแฟนเพจเฟซบุ๊กชื่อดัง ในเรื่องเกี่ยวกับอดีตสามีซึ่งเป็นนักฟุตบอลร่วมทีมดาราดังและถูกดำเนินคดีข้อหากระทำอนาจารลูกสาววัย 3 ขวบ ว่า ขณะนี้ กรมกิจการเด็กและเยาวชน (ดย.) ได้ดำเนินการตรวจสอบข้อเท็จจริง และได้มอบหมายให้บ้านพักเด็กและครอบครัวกรุงเทพฯ ดำเนินการประสานร่วมกับเจ้าหน้าที่ตำรวจของสถานีตำรวจนครบาลพหลโยธิน พบข้อเท็จจริง ดังนี้ 
 
       1. คดีดังกล่าวมีการแจ้งความแล้วเมื่อวันที่ 5 ตุลาคม 2558 
       2. มีการสอบปากคำเด็กเรียบร้อยแล้ว โดยทีมสหวิชาชีพ ตาม พ.ร.บ. คุ้มครองเด็ก พ.ศ. 2546 และได้นำเด็กเข้าพบจิตแพทย์ของโรงพยาบาลตำรวจด้วยแล้ว 
       3. ขณะนี้ คดีดังกล่าวอยู่ในชั้นศาล ซึ่งยังไม่มีการตัดสินว่า ผู้ถูกร้องเรียนกระทำผิดหรือไม่ 
      4. ผู้ถูกร้องเรียนให้การปฏิเสธตลอดว่า ไม่ได้กระทำอนาจารลูกสาวตนเอง 
 
         นายณรงค์ กล่าวต่อว่า นอกจากนี้ นักฟุตบอลดังกล่าวที่เป็นผู้ถูกร้องเรียน ไม่ได้เป็นพรีเซนเตอร์ของศูนย์ช่วยเหลือสังคม สายด่วน 1300 พม. แต่เป็นเพียงนักฟุตบอลของทีมที่เข้าร่วมกิจกรรมประชาสัมพันธ์ ทั้งนี้ พรีเซนเตอร์มีเพียง 6 ท่าน ประกอบด้วย 1) คุณต๊อด-ปิติ ภิรมย์ภักดี 2) คุณเต๋า-สมชาย เข็มกลัด 3) คุณเต๋า AF 4) คุณโจ้-สืบศักดิ์ ผันสืบ 5) คุณจอห์น บราโว่ และ 6) คุณเพ็ชร– ฐกฤต ตวันพงค์ ทั้งนี้ ภาพที่หญิงสาวผู้ร้องเรียนระบุนั้น เป็นภาพที่ถ่ายเพื่อทำเป็นโปสเตอร์ตัวอย่าง ในสตูดิโอ และมีการแชร์ในกลุ่มเพื่อนของผู้ถูกร้องเรียนเท่านั้น อีกทั้งทีมฟุตบอลรวมดาราดังกล่าวจะชี้แจงต่อสื่ออีกครั้งต่อไป



ที่มา : http://www.thaigov.go.th/news/contents/details/3381