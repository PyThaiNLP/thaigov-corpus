รัฐบาลไทย-ข่าวทำเนียบรัฐบาล-​สธ.กำหนด7มาตการความปลอดภัยให้เจ้าหน้าที่โรงพยาบาลส่งเสริมสุขภาพ







                                วันเสาร์ที่ 29 เมษายน 2560                              





    336  













   ​สธ.กำหนด7มาตการความปลอดภัยให้เจ้าหน้าที่โรงพยาบาลส่งเสริมสุขภาพ
 

   
กระทรวงสาธารณสุขกำหนด7มาตรการเพื่อความปลอดภัยให้เจ้าหน้าที่รพ.สต.ทั่วประเทศป้องกันเกิดเหตุการณ์ไม่ปลอดภัย 





   นพ.โสภณ  เมฆธน ปลัดกระทรวงสาธารณสุขให้สัมภาษณ์ว่ากระทรวงสาธารรณสุขได้ส่งหนังสือให้กับผู้ตรวจราชการกระทรวงสาธารณสุขทุกเขตและนายแพทย์สาธารณสุขทุกจังหวัด เพื่อออกมาตรการในการป้องกันและรักษาความปลอดภัยของเจ้าหน้าที่ รพ.สต. ดังนี้ 1.สำนักงานสาธารณศุขจังหวัด/โรงพยาบาลแม่ข่าย จัดให้มีระบบป้องกัน ระบบเตือนภัย เช่นกล้องวงจรปิด กริ่งสัญญาณ เป็นต้น ตามความเหมาะสม ความจำเป็นของแต่ละโรงพยาบาลส่งเสริมสุขภาพตำบล (รพ.สต.) 2.คณะกรรมการพัฒนาคุณภาพชีวิตและระบบสุขภาพระดับอำเภอ(District Health Board)/เครือข่ายสุขภาพระดับอำเภอ(District Health System) วิเคราะห์พื้นที่ เพื่อกำหนดการจัดเวรนอกเวลาราชการของโรงพยาบาลส่งเสริมสุขภาพตำบล (รพ.สต) และเกิดประโยชน์แก่ประชาชนตามบริบทของพื้นที่ 3.สำนักงานสาธารณสุขจังหวัดและคณะกรรมการพัฒนาระบบคุณภาพชีวิตและระบบสุขภาพ(District Health Board)/เครือข่ายสุขภาพระดับอำเภอ(District Health System) ส่งเสริมการใช้ช่องทางสายด่วน 1669 ป้ายประชาสัมพันธ์ขั้นตอนการเข้ารับบริการรวมทั้งกรณีการมาติดต่อนอกเวลาราชการ 4.จัดระบบการขึ้นเวรคู่ร่วมกับเจ้าหน้าที่ จิตอาสา อสม. ญาติ เพื่อนบ้างใกล้เคียง 5.จัดให้มีระบบเวรยามรักษาความปลอดภัย(รปภ.) ของโรงพยาบาลส่งเริมสุขภาพตำบล (รพ.สต.) ทั้งนี้อาจดำเนินการร่วมกับภาคีเครือข่ายองค์การบริหารส่วนตำบล(อบต.) เทศบาล ผู้นำ กู้ชีพ กู้ภัย จิตอาสา ตำรวจ เป็นต้น 6.จัดหาป้อมยามชุมชนให้อยู่ใกล้ หรือมีระบบการติดต่อสื่อสารที่เชื่อมโยงได้ 7.สร้างรั้วชุมชน สัมพันธภาพเพื่อนบ้าน
          อย่างไรก็ตามมาตรการทั้ง7 ข้อ สามารถปรับได้ตามความเหมาะสมแต่ละพื้นที่ 



ที่มา : http://www.thaigov.go.th/news/contents/details/3395