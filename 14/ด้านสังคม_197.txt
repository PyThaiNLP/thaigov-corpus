รัฐบาลไทย-ข่าวทำเนียบรัฐบาล-รมว.พิเชฐฯ หารือความร่วมมือพัฒนาเทคโนโลยีดิจิทัลกับทูตโคลอมเบีย







                                วันจันทร์ที่ 8 พฤษภาคม 2560                              





    177  













   รมว.พิเชฐฯ หารือความร่วมมือพัฒนาเทคโนโลยีดิจิทัลกับทูตโคลอมเบีย
 

   รมว.พิเชฐฯ 





              ดร.พิเชฐ ดุรงคเวโรจน์  รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) ให้การต้อนรับ นายอันเดลโฟ โฆเซ การ์เซีย กอนซาเลซ (Mr.Andelfo José García González) เอกอัครราชทูตสาธารณรัฐโคลอมเบียประจำประเทศไทย ในโอกาสเข้าเยี่ยมคารวะและร่วมหารือความร่วมมือในมิติต่างๆ โดยเฉพาะความพยายามของทั้งสองประเทศที่ต้องการลดช่องว่างทางดิจิทัล เพื่อให้เกิดผลของการพัฒนาทั้งทางด้านเศรษฐกิจและสังคม นอกจากนั้น ในช่วงปลายปีนี้กระทรวงดิจิทัลฯ จะได้ต้อนรับการมาเยือนอย่างเป็นทางการของรัฐมนตรีกระทรวงเทคโนโลยีแห่งสาธารณรัฐโคลอมเบีย ซึ่งทั้งสองฝ่ายเห็นชอบที่จะลงนามความร่วมมือในการนำเทคโนโลยีดิจิทัลไปใช้ประโยชน์ในการพัฒนาเศรษฐกิจและสังคมร่วมกัน ณ ห้องรับรอง ชั้น 9 กระทรวงดิจิทัลเพื่อเศรษฐกิจและสังคม อาคารรัฐประศาสนภักดี ศูนย์ราชการเฉลิมพระเกียรติ ถ.แจ้งวัฒนะ กรุงเทพฯ เมื่อวันที่ 3 พฤษภาคม 2560
 

****************************



ที่มา : http://www.thaigov.go.th/news/contents/details/3597