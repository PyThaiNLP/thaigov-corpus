รัฐบาลไทย-ข่าวทำเนียบรัฐบาล-รมว. พม. ชื่นชมเด็กสาววัย 18 ปี สู้ชีวิตทำงานหนัก เพื่อช่วยแบ่งเบาภาระพ่อ-แม่  และหาเงินจุนเจือครอบครัว ที่ จ.น่าน







                                วันจันทร์ที่ 8 พฤษภาคม 2560                              





    186  













   รมว. พม. ชื่นชมเด็กสาววัย 18 ปี สู้ชีวิตทำงานหนัก เพื่อช่วยแบ่งเบาภาระพ่อ-แม่  และหาเงินจุนเจือครอบครัว ที่ จ.น่าน
 

   รมว. พม. ชื่นชมเด็กสาววัย 18 ปี สู้ชีวิตทำงานหนัก เพื่อช่วยแบ่งเบาภาระพ่อ-แม่ 
และหาเงินจุนเจือครอบครัว ที่ จ.น่าน พร้อมกำชับจนท. เร่งเยียวยาจิตใจเด็กชายวัย 7 ขวบ ที่พ่อผูกคอเสียชีวิต ทิ้งให้อยู่ลำพังกับปู่ ที่พิการเป็นอัมพาต 
ที่ จ.นครศรีธรรมราช
 





วันนี้ (8 พ.ค. 60) เวลา 07.00 น. ที่กระทรวงการพัฒนาสังคมและความมั่นคงของมนุษย์ สะพานขาว กรุงเทพฯ
พลตำรวจเอก อดุลย์ แสงสิงแก้ว รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) เป็นประธานการประชุมศูนย์ปฏิบัติการกระทรวงการพัฒนาสังคมและความมั่นคงของมนุษย์ (ศปก.พม.) ครั้งที่ 625/2557-2560 เพื่อรับทราบปัญหาทางสังคมต่างๆ ที่เกิดขึ้นในแต่ละวัน และร่วมหาแนวทางการแก้ไขปัญหาและการป้องกันปัญหาดังกล่าว โดยมีผู้บริหารและผู้แทนจากหน่วยงานในกระทรวงฯ เข้าร่วมประชุม
        พลตำรวจเอก อดุลย์ กล่าวว่า กรณีเด็กสาววัย 18 ปี นักเรียนชั้น ม.4 โรงเรียนแห่งหนึ่งในจังหวัดน่าน สู้ชีวิต ในวันหยุดเรียนจะช่วยแบ่งเบาภาระของครอบครัว ทั้งช่วยทำนา ทำไร่ข้าวโพด ทำสวน และเลี้ยงควาย อาศัยอยู่กับพ่อ-แม่ และน้องน้องชายวัย 11 ขวบ ครอบครัวมีฐานะยากจน ซึ่งเด็กสาวต้องไปอาศัยอยู่หอพักฟรีของโรงเรียนในวันจันทร์ - ศุกร์ เพื่อประหยัดค่าใช้จ่ายในการเดินทาง เนื่องจากโรงเรียนอยู่ไกลบ้านกว่า 30 กิโลเมตร ด้านเด็กสาวเปิดเผยว่าอยากเรียนต่อมหาวิทยาลัยหาลัย แต่คงไม่มีโอกาส เนื่องจากครอบครัวมีฐานะยากจน ไม่มีเงิน ส่งเสียให้เรียนต่อ ที่อำเภอบ่อเกลือ จังหวัดน่าน นั้น ตนขอชื่นชมในความขยันหมั่นเพียร มีมุมานะ อดทน มีความกตัญญู ถึงแม้มีอุปสรรคในการดำเนินชีวิตแต่ไม่ย่อท้อ ทั้งนี้ ได้กำชับให้พัฒนาสังคมและความมั่นคงของมนุษย์จังหวัดน่าน (พมจ.น่าน) และหน่วยงานที่เกี่ยวข้องในพื้นที่สังกัดกระทรวงการพัฒนาสังคมฯ เร่งลงพื้นที่เยี่ยมครอบครัว เพื่อตรวจสอบข้อเท็จจริงและประเมินทางสังคมของครอบครัวดังกล่าว พร้อมให้การช่วยเหลือในเบื้องต้นตามภารกิจด้านเด็กของกระทรวงการพัฒนาสังคมฯ รวมทั้ง มอบสิ่งของเครื่องใช้ที่จำเป็น อุปกรณ์การศึกษา อีกทั้ง ประสาน  ความร่วมมือกับหน่วยงานที่เกี่ยวข้องในพื้นที่ช่วยเหลือดูแลในเรื่องการศึกษาของเด็กทั้ง 2 คน ในระยะยาว อีกทั้งการแนะนำให้คำปรึกษาในเรื่องการส่งเสริมการประกอบอาชีพเสริม เพื่อสร้างรายได้ที่มั่นคงและเพียงพอ สามารถ เลี้ยงดูครอบครัวได้ 
        พลตำรวจเอก อดุลย์ กล่าวเพิ่มเติมว่า สำหรับกรณีชายวัย 30 ปี ก่อเหตุผูกคอเสียชีวิต เพื่อหนีปัญหาหนี้สินรุมเร้า  และเครียดที่ถูกภรรยาบอกเลิก ทิ้งลูกชายวัย 7 ขวบ ให้อยู่ลำพังกับพ่อที่ป่วยพิการเป็นอัมพาต ที่อำเภอทุ่งใหญ่ จังหวัดนครศรีธรรมราช นั้น ตนได้กำชับให้พัฒนาสังคมและความมั่นคงของมนุษย์จังหวัดนครศรีธรรมราช (พมจ.นครศรีธรรมราช) และหน่วยงาน ที่เกี่ยวข้องในพื้นที่สังกัดกระทรวงการพัฒนาสังคมฯ เร่งลงพื้นที่เยี่ยมครอบครัว เพื่อตรวจสอบข้อเท็จจริงและประเมินทางสังคมของครอบครัวดังกล่าว และให้การช่วยเหลือในเบื้องต้นตามภารกิจด้านเด็กและคนพิการของกระทรวงการพัฒนาสังคมฯ พร้อมเร่งเยียวยาฟื้นฟูสภาพจิตใจเด็กชายและผู้เป็นพ่อที่ป่วยเป็นอัมพาตโดยด่วน และมอบสิ่งของเครื่องใช้ที่จำเป็น อุปกรณ์การศึกษา อีกทั้ง ประสานความร่วมมือกับหน่วยงานที่เกี่ยวข้องในพื้นที่ช่วยเหลือดูแลในเรื่องการศึกษาของเด็กชายในระยะยาว การรักษาพยาบาลอาการป่วยของผู้เป็นพ่ออย่างต่อเนื่อง รวมถึง เรื่องการติดตามหาญาติ   เพื่อมารับเด็กชาย และผู้เป็นพ่อที่ป่วยพิการเป็นอัมพาต ไปดูแลต่อไป



ที่มา : http://www.thaigov.go.th/news/contents/details/3606