รัฐบาลไทย-ข่าวทำเนียบรัฐบาล- พม. จัดงาน “ฌาปนกิจศพผู้สูงอายุ ประจำปี 2560







                                วันพฤหัสบดีที่ 23 มีนาคม 2560                              





    348  













    พม. จัดงาน “ฌาปนกิจศพผู้สูงอายุ ประจำปี 2560
 

    พม. จัดงาน “ฌาปนกิจศพผู้สูงอายุ ประจำปี 2560" ของศูนย์พัฒนาการจัดสวัสดิการสังคมผู้สูงอายุบ้านบางแค
ณ เมรุวัดนิมมานรดี เขตภาษีเจริญ กรุงเทพฯ
 





วันนี้ (22 มี.ค. 60) เวลา 16.00 น. ที่เมรุวัดนิมมานรดี เขตภาษีเจริญ กรุงเทพฯ พลตำรวจเอก สุวัฒน์ จันทร์อิทธิกุล ผู้ช่วยรัฐมนตรีประจำกระทรวง การพัฒนาสังคมและความมั่นคงของมนุษย์ เป็นประธานงาน "ฌาปนกิจศพผู้สูงอายุ ประจำปี 2560” ของศูนย์พัฒนาการจัดสวัสดิการสังคมผู้สูงอายุบ้านบางแค ให้แก่ผู้สูงอายุที่ไม่ญาติ ที่ถึงแก่กรรมระหว่างเดือนเมษายน 2559 ถึงเดือนกุมภาพันธ์ 2560 จำนวนทั้งสิ้น 23 ราย

พลตำรวจเอก สุวัฒน์ กล่าวว่า กระทรวงการพัฒนาสังคมและความมั่นคงของมนุษย์ (พม.) โดยศูนย์พัฒนาการจัดสวัสดิการสังคมผู้สูงอายุบ้านบางแค กรมพัฒนาสังคมและสวัสดิการ มีหน้าที่ให้การอุปการะเลี้ยงดูผู้สูงอายุทั้งชายและหญิงที่มีอายุ 60 ปี ขึ้นไป เนื่องจากผู้สูงอายุเป็นกลุ่มเป้าหมายกลุ่มหนึ่งที่อยู่ในความดูแลของกระทรวงการพัฒนาสังคมฯ โดยเฉพาะ  ผู้สูงอายุที่ยากไร้ ถูกทอดทิ้ง ขาดผู้อุปการะเลี้ยงดู ไม่มีที่อยู่อาศัย หรืออยู่กับครอบครัวไม่มีความสุข  กรมกิจการผู้สูงอายุ (ผส.)   จะรับอุปการะไว้ในศูนย์พัฒนาการจัดสวัสดิการสังคมผู้สูงอายุบ้านบางแค โดยมีการจัดบริการด้านปัจจัยสี่ คือ ด้านการแพทย์   ด้านสังคม และสังคมสงเคราะห์ เพื่อให้ผู้สูงอายุได้มีคุณภาพชีวิตที่ดีขึ้น สำหรับศูนย์พัฒนาการจัดสวัสดิการสังคมผู้สูงอายุบ้านบางแค มีผู้สูงอายุอยู่ในความดูแล จำนวนทั้งสิ้น 235 คน เมื่อผู้สูงอายุถึงแก่กรรม และไม่มีญาติมารับศพไปประกอบพิธีทางศาสนา กระทรวงการพัฒนาสังคมฯ จะดำเนินการประกอบพิธีทางศาสนาให้ โดยนิมนต์พระสงฆ์สวดอภิธรรมศพ 1 คืน  จากนั้น จะนำศพไปเก็บไว้ 1 ปี ที่วัดนิมมานรดี เขตภาษีเจริญ กรุงเทพฯ เพื่อทำการฌาปนกิจศพพร้อมกันในเดือนมีนาคมของทุกปี

พลตำรวจเอก สุวัฒน์ กล่าวต่ออีกว่าว่า สำหรับในปี 2560 ผู้สูงอายุของศูนย์ฯ ผู้สูงอายุบ้านบางแค ถึงแก่กรรม    จำนวนทั้งสิ้น  23 ราย โดยจะทำการฌาปนกิจศพพร้อมกัน ทั้งนี้ การจัดงานฌาปนกิจศพผู้สูงอายุ ประจำปี 2560  มีกำหนด        จัดขึ้นระหว่างวันที่ 21 – 23 มีนาคม 2560 ณ วัดนิมมานรดี เขตภาษีเจริญ กรุงเทพฯ โดยในวันพุธที่ 23 มีนาคม 2560 ตั้งแต่เวลา 10.30 น. เป็นต้นไป จะเป็นพิธีกรรมทางศาสนา จนถึงเวลา 16.00 น. เป็นพิธีประชุมเพลิง

“ทั้งนี้ กระทรวงการพัฒนาสังคมฯ ขอเชิญผู้มีจิตศรัทธาสามารถไปร่วมพิธีฌาปนกิจศพผู้สูงอายุบ้านบางแค ประจำปี 2560       และร่วมบริจาคทรัพย์ตามศรัทธา ในวัน เวลา และสถานที่ดังกล่าว หรือสอบถามรายละเอียดเพิ่มเติมได้ที่ ศูนย์พัฒนาการจัดสวัสดิการสังคมผู้สูงอายุบ้านบางแค โทร.02-4551-592 หรือ 02-4551-593 และทางเว็บไซต์ www.banbangkhae.go.th”  พลตำรวจเอก สุวัฒน์ กล่าวในตอนท้าย



ที่มา : http://www.thaigov.go.th/news/contents/details/2576