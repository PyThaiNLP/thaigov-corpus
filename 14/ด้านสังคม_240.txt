รัฐบาลไทย-ข่าวทำเนียบรัฐบาล-สธ.ยืนยันผู้มีส่วนได้เสีย ร่วมแก้ไข พรบ.หลักประกันสุขภาพแห่งชาติ ยึดหลักตามกฎหมาย ประชาชนได้ประโยชน์สูงสุด 







                                วันอาทิตย์ที่ 21 พฤษภาคม 2560                              





    490  













   สธ.ยืนยันผู้มีส่วนได้เสีย ร่วมแก้ไข พรบ.หลักประกันสุขภาพแห่งชาติ ยึดหลักตามกฎหมาย ประชาชนได้ประโยชน์สูงสุด 
 

    กระทรวงสาธารณสุข ยืนยันการแก้ไข พรบ.หลักประกันสุขภาพแห่งชาติ  เป็นไปตามรัฐธรรมนูญยึดหลักตามกฎหมาย ประชาชนได้ประโยชน์สูงสุด  ขณะนี้อยู่ระหว่างการทำประชาพิจารณ์  





    กระทรวงสาธารณสุข ยืนยันการแก้ไข พรบ.หลักประกันสุขภาพแห่งชาติ  เป็นไปตามรัฐธรรมนูญยึดหลักตามกฎหมาย ประชาชนได้ประโยชน์สูงสุด  ขณะนี้อยู่ระหว่างการทำประชาพิจารณ์ 
          นายแพทย์โสภณ เมฆธน ปลัดกระทรวงสาธารณสุข กล่าวว่า นายกรัฐมนตรีให้ความสำคัญกับระบบหลักประกันสุขภาพถ้วนหน้าอย่างมาก เพราะเป็นประโยชน์แก่ประชาชนโดยตรง นอกจากจะไม่ยกเลิกแล้วยังเพิ่มงบประมาณให้ด้วย รูปธรรมที่เห็นได้ชัดเจนคือ การเพิ่มงบประมาณกองทุนในปีงบประมาณ 2561 ได้รับเพิ่มขึ้นจากปีงบประมาณ 2560 ถึง 4.28% คิดเป็นเงิน 7,088.29 ล้านบาท งบเหมาจ่ายรายหัวก็ได้รับที่ 3,197.32 บาทต่อประชากร โดยได้รับเพิ่มขึ้นหัวละ 87.45 บาท
         สำหรับการแก้ไขกฎหมายหลักประกันสุขภาพแห่งชาตินั้น  ยึดหลักตามกฎหมาย โดยทุกฝ่ายทั้งภาครัฐและเอกชน สำนักงานหลักประกันสุขภาพแห่งชาติ (สปสช.)ตัวแทนองค์กรเอกชน  กฤษฎีกา มีส่วนร่วมในการพิจารณาเพื่อให้เกิดประโยชน์กับประชาชนมากที่สุด คำนึงถึงผลกระทบทางด้านบวกและลบซึ่งจะมีผลต่อการดูแลสุขภาพของประชาชน ซึ่งต้องมากขึ้นหรืออย่างน้อยที่สุดต้องไม่น้อยกว่าเดิม นอกจากนี้ ยังมีกระบวนการรับฟังความเห็นจากผู้มีส่วนเกี่ยวข้องและประชาชนอีก 4 ครั้งทั่วประเทศ จึงขอให้สบายใจและทั้งหมดจะเป็นไปตามรัฐธรรมนูญ
   "ขณะนี้ พรบ.ฉบับนี้ อยู่ในขั้นตอนเตรียมทำประชาพิจารณ์ โดยมอบให้สำนักคณะกรรมการสุขภาพแห่งชาติ (สช.)เป็นผู้ดำเนินการทำประชาพิจารณ์ทั้ง 3 รูปแบบ คือ1.รับฟังความคิดเห็นออนไลน์ผ่านเว็บไซต์ของกระทรวงยุติธรรม และเว็บไซต์ของกระทรวงสาธารณสุขและเว็บไซต์ของ สปสช. 2 ทำประชาพิจารณ์ รับฟังความคิดเห็น (Public hearing) 4 ภาคซึ่งได้กำหนดวันไว้เรียบร้อยแล้ว 3.ประชาพิจารณ์ แบบคอนซัลติ้ง ซึ่งจะมีการขอความเห็นงานผู้แทนหน่วยต่างๆที่เกี่ยวข้อง และจะได้มีการประเมินผลกระทบจากการปรับปรุงกฎหมายใหม่นี้ ให้มีผลดีต่อพี่น้องประชาชนให้ สปสช. สามารถปฏิบัติงานได้ ถูกต้องตามหลักกฎหมาย ทีมผู้ให้บริการโดยเฉพาะกระทรวงสาธารณสุขสามารถดำเนินการได้เป็นอย่างดี"นายแพทย์โสภณกล่าว
     สำหรับการปรับปรุงกฎหมาย สปสช. ยังคงไว้ซึ่งเจตนารมณ์เดิมของ พรบ. โดยในการจัดซื้อยาเวชภัณฑ์เพื่อบริการประชาชนนั้น การดำเนินการที่ผ่านมาของ สปสช.เกิดข้อดีในหลายส่วน แต่อาจขัดกับเจตนารมณ์เดิมของกฎหมาย ทำให้เกิดข้อท้วงติงจากหลายหน่วยงาน เช่น สตง.เป็นต้น ดังนั้นกระทรวงสาธารณสุขจะได้ร่วมกับ สปสช.ในการดำเนินการโดยปีงบประมาณ 2560 จะขอ มติ ครม.ให้ สปสช.จัดซื้อยาต่อไปตามงบประมาณที่ได้รับเพื่อไม่ให้ส่งผลกระทบต่อประชาชน ส่วนปี2561จะใช้วิธีการเดิมของ สปสช.เป็นหลักโดยกระทรวงสาธารณสุขจะเข้าไปมีส่วนร่วมอย่างใกล้ชิด ให้ระบบมีประสิทธิภาพดียิ่งขึ้นและเป็นไปกฎหมายให้ความมั่นใจว่าประชาชนที่เจ็บป่วยที่ต้องการใช้ยาหรืออุปกรณ์ที่หายากหรือราคาแพงสามารถเข้าถึงยาหรืออุปกรณ์นั้นๆได้
     ทั้งนี้ การปรับปรุงรายการกฎหมาย เป็นการดำเนินการภายใต้คณะกรรมการผู้ทรงคุณวุฒิจากหลายภาคส่วน อาทิ จากคณะแพทย์ศาสตร์มหาวิทยาลัยต่างๆ ที่มีความเชี่ยวชาญในการจัดระบบบริการสุขภาพ  โดยได้มีการพิจารณาถึงกองทุนต่างๆ ที่ให้บริการประชาชนในประเทศทั้งหมด 



ที่มา : http://www.thaigov.go.th/news/contents/details/3882