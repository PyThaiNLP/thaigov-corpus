รัฐบาลไทย-ข่าวทำเนียบรัฐบาล-รมว. พม. กำชับเจ้าหน้าที่ช่วยเหลือชายวัย 20 ปี ป่วยเป็นมะเร็งที่ลูกอัณฑะ อาศัยอยู่กับภรรยาที่ไม่ได้ประกอบอาชีพ ลูก 1 คน และแม่ที่ต้องทำงานเลี้ยงครอบครัวเพียงคนเดียว ที่ จ.นครปฐม







                                วันจันทร์ที่ 22 พฤษภาคม 2560                              





    153  













   รมว. พม. กำชับเจ้าหน้าที่ช่วยเหลือชายวัย 20 ปี ป่วยเป็นมะเร็งที่ลูกอัณฑะ อาศัยอยู่กับภรรยาที่ไม่ได้ประกอบอาชีพ ลูก 1 คน และแม่ที่ต้องทำงานเลี้ยงครอบครัวเพียงคนเดียว ที่ จ.นครปฐม
 

   รมว. พม. กำชับเจ้าหน้าที่ช่วยเหลือชายวัย 20 ปี ป่วยเป็นมะเร็งที่ลูกอัณฑะ อาศัยอยู่กับภรรยาที่ไม่ได้ประกอบอาชีพ ลูก 1 คน และแม่ที่ต้องทำงานเลี้ยงครอบครัวเพียงคนเดียว ที่ จ.นครปฐม 





วันนี้ (22 พ.ค. 60) เวลา 08.30 น. ที่กระทรวงการพัฒนาสังคมและความมั่นคงของมนุษย์ สะพานขาว กรุงเทพฯ พลตำรวจเอก อดุลย์ แสงสิงแก้ว รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) เป็นประธาน การประชุมศูนย์ปฏิบัติการกระทรวงการพัฒนาสังคมและความมั่นคงของมนุษย์ (ศปก.พม.)ครั้งที่ 633/2557-2560 เพื่อรับทราบปัญหาทางสังคมต่างๆ ที่เกิดขึ้นในแต่ละวัน และร่วมหาแนวทางการแก้ไขปัญหาและการป้องกันปัญหาดังกล่าว โดยมีผู้บริหารและผู้แทนจากหน่วยงานในกระทรวงฯ เข้าร่วมประชุม
 
    พลตำรวจเอก อดุลย์ กล่าวว่า จากกรณีชายหนุ่มวัย 20 ปี ป่วยเป็นโรคมะเร็งที่ลูกอัณฑะ มีก้อนเนื้อขนาดใหญ่ที่ลูกอัณฑะ ซึ่งขณะนี้ก้อนเนื้อเกิดการแตกและเป็นแผลติดเชื้อ สร้างความเจ็บปวดทุกข์ทรมานเป็นอย่างมาก อาศัยอยู่กับภรรยาที่ไม่ได้ประกอบอาชีพ เนื่องจากต้องอยู่ดูแลตนเองอย่างใกล้ชิด และต้องดูแลลูกอีก 1 คน มีเพียง ผู้เป็นแม่ที่ต้องทำงานหาเลี้ยงครอบครัวเพียงคนเดียว มีรายได้เพียงวันละ 300 บาท ไม่เพียงพอค่าใช้จ่ายในครอบครัวและค่ารักษาพยาบาล ที่จังหวัดนครปฐม นั้น ตนได้กำชับให้พัฒนาสังคมและความมั่นคงของมนุษย์จังหวัดนครปฐม (พมจ.นครปฐม) และหน่วยงานที่เกี่ยวข้องในพื้นที่สังกัดกระทรวงการพัฒนาสังคมฯเร่งลงพื้นที่เยี่ยมบ้าน เพื่อตรวจสอบข้อเท็จจริง และประเมินทางสังคมของครอบครัวดังกล่าว พร้อมให้การช่วยเหลือในเบื้องต้นตามภารกิจของกระทรวงการพัฒนาสังคมฯ พร้อมมอบสิ่งของเครื่องใช้ที่จำเป็น อุปกรณ์การศึกษา และประสานความร่วมมือกับหน่วยงาน ที่เกี่ยวข้องในพื้นที่ช่วยเหลือดูแลในเรื่องการรักษาพยาบาลอาการป่ายของชายคนดังกล่าวอย่างต่อเนื่อง การศึกษา ของผู้เป็นลูกในระยะยาว อีกทั้ง ให้คำแนะนำปรึกษาในเรื่องการส่งเสริมอาชีพและทุนประกอบอาชีพให้แก่แม่และภรรยาของชายดังกล่าว เพื่อสร้างรายได้ที่เพียงพอและมั่นคง สามารถเลี้ยงดูครอบครัวในระยะยาวได้
 
     พลตำรวจเอก อดุลย์ กล่าวเพิ่มเติมว่า สำหรับกรณีพบ 2 สามี-ภรรยา วัย 31 ปี และ 32 ปี ต้องรับภาระเลี้ยงดูลูกชาย 3 คน และลูกสาว 1 คน ครอบครัวมีฐานะยากจน ทั้ง 6 ชีวิต อาศัยในเพิงสังกะสีสภาพเก่าทรุดโทรม ที่ไม่มีเอกสารสิทธิ์ใดๆ ไม่มีไฟฟ้าและน้ำประปาใช้ ซึ่งลูกทั้ง 4 คน ต้องเดินเท้าไปกลับโรงเรียนไกลกว่า 8 กิโลเมตร อาศัยทำงานรับจ้างมีรายได้เพียงวันละ 200 บาท และเก็บของป่ากินประทังชีวิตไปวันๆ ที่อำเภอท่าตูม จังหวัดสุรินทร์ และกรณีเด็กหนุ่มวัย 18 ปี นักเรียนชั้น ม.3 สู้ชีวิตทำงานหนัก ทำสวน ทำไร่ เพื่อช่วยแบ่งเบาภาระของครอบครัว เนื่องจากครอบครัวมีฐานะยากจน จึงทำให้ต้องเข้าเรียนช้ากว่าเกณฑ์ถึง 3 ปี อาศัยอยู่กับแม่ที่มีความบกพร่องทางการได้ยิน และพ่อเลี้ยงที่ป่วยเป็นโรคนิ่วในกรวยไต ที่จังหวัดพะเยา นั้น ตนได้กำชับให้พัฒนาสังคมและความมั่นคง ของมนุษย์จังหวัด (พมจ.) ทั้ง 2 จังหวัด ได้แก่ พมจ.สุรินทร์ และ พมจ.พะเยา และหน่วยงานที่เกี่ยวข้องในพื้นที่สังกัดกระทรวงการพัฒนาสังคมฯ เร่งลงพื้นที่เยี่ยมบ้านเพื่อตรวจสอบข้อเท็จจริง และประเมินทางสังคมของครอบครัวดังกล่าว พร้อมให้การช่วยเหลือในเบื้องต้นตามภารกิจของกระทรวงการพัฒนาสังคมฯ และมอบสิ่งของเครื่องใช้ที่จำเป็น อุปกรณ์การศึกษา นอกจากนี้ ประสานความร่วมมือกับหน่วยงานที่เกี่ยวข้องในพื้นที่ช่วยเหลือดูแลในเรื่องการศึกษา ของเด็กทั้งหมดในระยะยาว การรักษาพยาบาลของผู้ที่ป่วยอย่างต่อเนื่อง การปรับปรุงสภาพที่อยู่อาศัยให้ถูกสุขลักษณะ มีความมั่นคง และปลอดภัย อีกทั้ง ให้คำแนะนำปรึกษาในเรื่องการส่งเสริมอาชีพแก่ครอบครัวดังกล่าว เพื่อสร้างรายได้ที่เพียงพอและมั่นคงในระยะยาวต่อไป



ที่มา : http://www.thaigov.go.th/news/contents/details/3922