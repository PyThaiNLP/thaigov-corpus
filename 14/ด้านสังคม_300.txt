รัฐบาลไทย-ข่าวทำเนียบรัฐบาล-รมว.กระทรวงดิจิทัลฯ ขานรับนโยบายนายกรัฐมนตรี เดินหน้าผลักดันภาคสังคมสูงวัย ภาคการเกษตร และภาคการท่องเที่ยว เตรียมความพร้อมสู่สังคมดิจิทัล







                                วันจันทร์ที่ 5 มิถุนายน 2560                              





    207  













   รมว.กระทรวงดิจิทัลฯ ขานรับนโยบายนายกรัฐมนตรี เดินหน้าผลักดันภาคสังคมสูงวัย ภาคการเกษตร และภาคการท่องเที่ยว เตรียมความพร้อมสู่สังคมดิจิทัล
 

   รมว.กระทรวงดิจิทัลฯ 





            ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) กล่าวปาฐกถา ในงานสัมมนาหัวข้อ “การพัฒนาประเทศไทยสู่เศรษฐกิจและสังคมดิจิทัล พ.ศ. 2564 ในภาคสังคมสูงวัย ภาคการเกษตร และภาคการท่องเที่ยว” โดยความร่วมมือระหว่างกระทรวงดิจิทัลฯ กระทรวงวิทยาศาสตร์และเทคโนโลยี และบริษัท หัวเว่ย เทคโนโลยี่ (ประเทศไทย) จำกัด จัดขึ้นเพื่อให้ผู้คนตระหนักว่า เทคโนโลยีดิจิทัลสามารถขับเคลื่อนการพัฒนาเศรษฐกิจ และเพิ่มขีดความสามารถในการแข่งขันและพัฒนาสังคมเพื่อลดความเหลื่อมล้ำให้กับประชาชนได้ ทั้งนี้ ดร.พิเชฐฯ ได้กล่าวถึงนโยบายของรัฐบาลภายใต้การนำของ พล.อ.ประยุทธ์ จันทร์โอชา นายกรัฐมนตรี ที่ให้ความสำคัญในการใช้เทคโนโลยีดิจิทัลขับเคลื่อนประเทศ สู่ยุค “ไทยแลนด์ 4.0” เน้นไปที่ 3 ส่วนหลักๆ ได้แก่ 1) ภาคสังคมสูงวัย ซึ่งไทยต้องเตรียมการรับมือในวันข้างหน้า เพื่อให้เทคโนโลยีดิจิทัลเข้าไปมีส่วนช่วยผู้คนกลุ่มนี้ 2) ภาคการเกษตร จะทำอย่างไรให้ดิจิทัลเป็นกลไกในการผลักดันการเกษตรกรรมของประเทศได้ และ 3) ภาคการท่องเที่ยว ซึ่งต้องดึงนวัตกรรมด้านดิจิทัลเข้ามามีส่วนร่วมกับการท่องเที่ยวที่ถือเป็นรายได้หลักของประเทศ สำหรับการเตรียมความพร้อมด้านกำลังคนในเชิงคุณภาพและปริมาณ จะส่งผลดีต่อการก้าวสู่ยุค “ไทยแลนด์ 4.0” ความร่วมมือของภาครัฐและภาคเอกชนในครั้งนี้ ถือเป็นก้าวย่างสำคัญ ในการเปลี่ยนผ่านไปสู่สังคมดิจิทัล และการพัฒนาอย่างยั่งยืนต่อไป เมื่อวันที่ 1 มิถุนายน 2560 ณ ห้องแกรนด์บอลรูม 1-2 โรงแรมโซฟิเทล แบงคอก สุขุมวิท กรุงเทพฯ
 
**********************



ที่มา : http://www.thaigov.go.th/news/contents/details/4286