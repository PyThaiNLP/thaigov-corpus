รัฐบาลไทย-ข่าวทำเนียบรัฐบาล-กระทรวงดิจิทัลฯ ลงนาม MOU กับ MIC ญี่ปุ่น ขับเคลื่อนความร่วมมือ 6 สาขา เน้นประโยชน์เท่าเทียม







                                วันพฤหัสบดีที่ 8 มิถุนายน 2560                              





    192  













   กระทรวงดิจิทัลฯ ลงนาม MOU กับ MIC ญี่ปุ่น ขับเคลื่อนความร่วมมือ 6 สาขา เน้นประโยชน์เท่าเทียม
 

   กระทรวงดิจิทัลฯ 





              ดร.พิเชฐ ดุรงคเวโจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) แลกเปลี่ยน MOU พร้อมหารือแนวทางความร่วมมือกับ นายจิโร อาคามะ (H.E. Mr. Jiro Akama) รัฐมนตรีช่วยว่าการกระทรวงกิจการภายในและการสื่อสารแห่งประเทศญี่ปุ่น ภายหลังการลงนามบันทึกความร่วมมือ (MOU) ระหว่างกระทรวงดิจิทัลเพื่อเศรษฐกิจและสังคม กับกระทรวงกิจการภายในและการสื่อสารแห่งประเทศญี่ปุ่น โดยมี ดร.สมคิด จาตุศรีพิทักษ์ รองนายกรัฐมนตรี ร่วมเป็นเกียรติในการหารือดังกล่าว สำหรับการลงนามครั้งนี้เป็นความร่วมมือด้านเทคโนโลยีสารสนเทศ การสื่อสาร และดิจิทัล บนหลักการของความเท่าเทียมกัน การตอบแทนกันและกัน การเคารพซึ่งกันและกัน และผลประโยชน์ร่วมกันระหว่างสองฝ่าย ซึ่งมีขอบเขตความร่วมมือในสาขาต่างๆ รวม 6 สาขา ได้แก่ 1) ความร่วมมือด้านความมั่นคงปลอดภัยทางไซเบอร์ 2) การใช้เทคโนโลยีสารสนเทศและการสื่อสาร และข้อมูลที่เกี่ยวข้องในการตรวจอากาศและการลดความเสี่ยงจากภัยพิบัติ 3) การแบ่งปันความรู้ในด้านเทคโนโลยีนวัตกรรม การบริการและแอปพลิเคชันด้านเทคโนโลยีสารสนเทศ การสื่อสาร และดิจิทัล 4) การพัฒนาบุคลากรในสาขาเทคโนโลยีสารสนเทศ การสื่อสาร และดิจิทัล 5) ความร่วมมือด้านไปรษณีย์ และ 6) ความร่วมมือด้านอื่นๆ ที่ทั้งสองฝ่ายได้ตกลงร่วมกัน โดย MOU ดังกล่าวมีกรอบระยะเวลา 5 ปี เมื่อวันที่ 7 มิถุนายน 2560 ณ โรงแรมอิมพีเรียล กรุงโตเกียว ประเทศญี่ปุ่น
 

********************************



ที่มา : http://www.thaigov.go.th/news/contents/details/4380