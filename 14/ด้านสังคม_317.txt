รัฐบาลไทย-ข่าวทำเนียบรัฐบาล-กระทรวงดิจิทัลฯ ลงพื้นที่ติดตามการดำเนินงาน โครงการ “เน็ตประชารัฐ” 







                                วันพฤหัสบดีที่ 8 มิถุนายน 2560                              





    217  













   กระทรวงดิจิทัลฯ ลงพื้นที่ติดตามการดำเนินงาน โครงการ “เน็ตประชารัฐ” 
 

   กระทรวงดิจิทัลฯ 





            นาวาอากาศเอก สมศักดิ์ ขาวสุวรรณ์ รองปลัดกระทรวงดิจิทัลเพื่อเศรษฐกิจและสังคม (ดีอี) ประธานคณะทำงานกำกับและติดตามการดำเนินงานโครงการยกระดับโครงสร้างพื้นฐานโทรคมนาคม ลงพื้นที่ติดตามผลการดำเนินการ “เน็ตประชารัฐ” พร้อมแก้ไขปัญหาและอุปสรรคในการทำงานของเจ้าหน้าที่ โดยมีการจัดประชุมรับฟังความคิดเห็นของหน่วยงานในพื้นที่ที่เกี่ยวข้อง อาทิ ทีโอทีจังหวัด สถิติจังหวัด ไปรษณีย์จังหวัด และประชาสัมพันธ์จังหวัด ทั้งยังได้มีการวางแนวทางการทำงานให้มีความสอดคล้องกันในแต่ละพื้นที่ โดยคณะทำงานได้ทำการลงพื้นที่ไปแล้ว 15 จังหวัด ซึ่งผลจากการลงพื้นที่ สามารถลดปัญหาและอุปสรรคในการดำเนินงาน ด้านการติดตั้งโครงข่ายของแต่ละจังหวัดให้มีมาตรฐานเดียวกัน นอกจากนี้ จากการลงพื้นที่ในแต่ละครั้ง คณะทำงานได้เปิดโอกาสให้ประชาชนในพื้นที่เข้าร่วมแสดงความคิดเห็น ซึ่งประชาชนตามหมู่บ้านที่อยู่ในโครงการ “เน็ตประชารัฐ” ได้ให้ความสนใจเป็นอย่างมาก ทั้งนี้ โครงการดังกล่าว จะนำไปสู่การส่งเสริมเศรษฐกิจและสังคมระดับฐานรากของประเทศให้เข็มแข็ง และการเข้าถึงบริการของภาครัฐ โดยจะติดตั้งแล้วเสร็จครบ 24,700 หมู่บ้าน ภายในเดือนธันวาคม 2560
 

*********************



ที่มา : http://www.thaigov.go.th/news/contents/details/4399