รัฐบาลไทย-ข่าวทำเนียบรัฐบาล-ปลัดกระทรวงดิจิทัลฯ เป็นประธานปิดการสัมมนา นิทรรศการ และประกาศผลรางวัลการผลิตสื่อหนังสั้น กิจกรรมส่งเสริมและสนับสนุนการผลิตสื่อดิจิทัลอย่างสร้างสรรค์ในกลุ่มเยาวชนระดับอุดมศึกษา







                                วันจันทร์ที่ 27 มีนาคม 2560                              





    299  













   ปลัดกระทรวงดิจิทัลฯ เป็นประธานปิดการสัมมนา นิทรรศการ และประกาศผลรางวัลการผลิตสื่อหนังสั้น กิจกรรมส่งเสริมและสนับสนุนการผลิตสื่อดิจิทัลอย่างสร้างสรรค์ในกลุ่มเยาวชนระดับอุดมศึกษา
 

   ปลัดกระทรวงดิจิทัลฯ 





             นางสาววิไลลักษณ์ ชุลีวัฒนกุล ปลัดกระทรวงดิจิทัลเพื่อเศรษฐกิจและสังคม (ดีอี) เป็นประธานปิดการสัมมนา นิทรรศการ และประกาศผลรางวัลการผลิตสื่อหนังสั้น กิจกรรมส่งเสริมและสนับสนุนการผลิตสื่อดิจิทัลอย่างสร้างสรรค์ในกลุ่มเยาวชนระดับอุดมศึกษา ภายใต้โครงการส่งเสริมการใช้ดิจิทัลอย่างสร้างสรรค์และรับผิดชอบต่อสังคม ทั้งนี้ ปลัดกระทรวงดิจิทัลฯ ได้กล่าวแสดงความยินดีกับนักศึกษาที่ได้รับรางวัล ซึ่งแสดงถึงความมุ่งมั่น ตั้งใจ ความขยันหมั่นเพียรเกี่ยวกับการพัฒนาและฝึกฝนตนเองให้เป็นคนเก่งด้านการผลิตสื่ออย่างสร้างสรรค์ และหวังจะได้พัฒนาต่อยอดความสำเร็จในก้าวต่อไป อีกทั้งฝึกตนเองให้เป็นคนดีที่รู้จักการใช้ชีวิตอยู่ร่วมกันในสังคม โดย สำนักงานคณะกรรมการดิจิทัลเพื่อเศรษฐกิจและสังคมแห่งชาติ หรือ สดช. จัดแข่งขันผลิตสื่อดิจิทัลอย่างมีคุณธรรม จริยธรรม และความรับผิดชอบต่อสื่อที่ผลิตสู่สังคมในรูปแบบหนังสั้นที่มีเนื้อหาด้าน Digital Economy และ Digital Literacy โดยมีผู้ชนะเลิศ จำนวน 12 ทีม จาก 104 ทีมที่ส่งเข้าประกวด ซึ่งการจัดประกวดครั้งนี้ นับเป็นครั้งแรกที่เปิดโอกาสให้กลุ่มนักศึกษาได้ผลิตสื่อเนื้อหาการใช้เทคโนโลยีที่ถูกต้อง เพื่อเผยแพร่ออกสู่สังคมวงกว้าง โดยมีแผนที่จะดำเนินการต่อเนื่องทุกปี และต้องการผลักดันให้เกิดจำนวนนักศึกษาเข้าร่วมโครงการที่มากขึ้น เกิดสื่อที่หลากหลายเพื่อรับใช้สังคม รวมถึงการใช้เครือข่ายสังคมออนไลน์เข้ามีส่วนร่วมในกิจกรรมนี้ทุกด้าน ไม่ว่าจะเป็นการให้ร่วมแสดงความคิดเห็น การกดไลค์หรือแชร์ไปยังสื่อต่างๆ ต่อไป ณ โรงแรมเบส เวสเทิร์น พลัส แวนด้า แกรนด์ ถนนแจ้งวัฒนะ จังหวัดนนทบุรี เมื่อวันที่ 24 มีนาคม 2560
 
*********************



ที่มา : http://www.thaigov.go.th/news/contents/details/2663