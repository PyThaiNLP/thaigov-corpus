รัฐบาลไทย-ข่าวทำเนียบรัฐบาล-พล.อ.อ.ประจินฯ รองนายกรัฐมนตรี หนุนกระทรวงดิจิทัลฯ ผลักดันภูเก็ตเป็น Smart City ต้นแบบ







                                วันอังคารที่ 13 มิถุนายน 2560                              





    186  













   พล.อ.อ.ประจินฯ รองนายกรัฐมนตรี หนุนกระทรวงดิจิทัลฯ ผลักดันภูเก็ตเป็น Smart City ต้นแบบ
 

   พล.อ.อ.ประจินฯ 





            พลอากาศเอก ประจิน จั่นตอง รองนายกรัฐมนตรี เป็นประธานเปิดงานสัมมนา “GovChannel Roadshow 2017 : Digital Local Government ขับเคลื่อนราชการทันสมัย บริการประชาชนรวดเร็ว ทันใจ” โดยสำนักงานรัฐบาลอิเล็กทรอนิกส์ (องค์การมหาชน) หรือ EGA หน่วยงานในกำกับของกระทรวงดิจิทัลเพื่อเศรษฐกิจและสังคม จัดขึ้นเพื่อเผยแพร่ประชาสัมพันธ์โครงการ GovChannel ไปยังส่วนราชการ และประชาชนทั่วทุกภูมิภาค พร้อมสร้างเครือข่ายความร่วมมือจากองค์กรท้องถิ่นต่างๆ เกี่ยวกับการพัฒนา Local Government Services ที่จำเป็นและเหมาะสมกับประชาชนในแต่ละพื้นที่ เพื่อร่วมกันขับเคลื่อนรัฐบาลดิจิทัลในระดับภูมิภาคสู่การเป็น Digital Thailand ซึ่งรัฐบาลให้การสนับสนุนจังหวัดภูเก็ตก้าวสู่การเป็นเมืองอัจฉริยะ หรือ Smart City ต้นแบบให้แก่จังหวัดอื่นๆ ด้วยการนำเทคโนโลยีดิจิทัลด้านโครงสร้างพื้นฐานและนำบริการภาครัฐที่ทันสมัย มาช่วยให้ประชาชนมีชีวิตในยุคดิจิทัลได้ง่ายขึ้น สำหรับโครงการ GovChannel รัฐบาลมอบหมายให้ EGA นำมาถ่ายทอดให้บุคลากรองค์กรปกครองท้องถิ่นได้ทราบถึงประโยชน์ด้านการประยุกต์ใช้นวัตกรรมและเทคโนโลยีดิจิทัลอย่างบูรณาการ เพื่อเพิ่มประสิทธิภาพด้านการบริหารจัดการและการให้บริการได้ก้าวทันต่อความต้องการของประชาชน รวมทั้งร่วมผลักดันจังหวัดภูเก็ตมุ่งไปสู่ Phuket : Digital Local Government ด้วย “5E” ได้แก่ e-Society, e-Learning, e-Citizen, e-Education และ e-Commerce เพื่อกระตุ้นให้ทุกภาคส่วนเติบโตไปพร้อมๆ กัน เมื่อวันที่ 9 มิถุนายน 2560 ณ โรงแรมโนโวเทลภูเก็ต โภคีธรา และได้ติดตั้งตู้บริการอเนกประสงค์ภาครัฐ (Government Smart Kiosk) เพื่อให้บริการประชาชนแบบ Self-service ณ ห้างสรรพสินค้าบิ๊กซี ซูเปอร์เซ็นเตอร์ สาขาภูเก็ต อำเภอเมือง จังหวัดภูเก็ต
 

*************************



ที่มา : http://www.thaigov.go.th/news/contents/details/4485