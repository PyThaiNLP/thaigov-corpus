รัฐบาลไทย-ข่าวทำเนียบรัฐบาล-รมว.พม. ให้การต้อนรับเอกอัครราชทูตสาธารณรัฐตุรกีประจำประเทศไทยและคณะ ในโอกาสเข้าเยี่ยมคารวะ







                                วันพุธที่ 14 มิถุนายน 2560                              





    117  













   รมว.พม. ให้การต้อนรับเอกอัครราชทูตสาธารณรัฐตุรกีประจำประเทศไทยและคณะ ในโอกาสเข้าเยี่ยมคารวะ
 

   รมว.พม. ให้การต้อนรับเอกอัครราชทูตสาธารณรัฐตุรกีประจำประเทศไทยและคณะ ในโอกาสเข้าเยี่ยมคารวะ 





วันนี้ (14 มิ.ย. 60) เวลา 10.00 น. พลตำรวจเอก อดุลย์ แสงสิงแก้ว รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) พร้อมด้วย นายไมตรี อินทุสุต ปลัดกระทรวงการพัฒนาสังคมและความมั่นคงของมนุษย์ (ปลัด พม.) ให้การต้อนรับนางเอฟเรน ดาเด อักกุน เอกอัครราชทูตสาธารณรัฐตุรกีประจำประเทศไทยและคณะ ซึ่งเข้าเยี่ยมคารวะในโอกาสที่เข้ารับหน้าที่ โดยทั้งสองฝ่ายได้เจรจาถึงความสัมพันธ์ของทั้งสองประเทศ รวมถึงแลกเปลี่ยนความรู้และประสบการณ์ แนวทางปฏิบัติที่ดี เพื่อนำมาใช้ในการดำเนินงานของทั้งสองฝ่าย ณ ห้องรับรอง ชั้น 9 กระทรวงการพัฒนาสังคมฯ สะพานขาว กรุงเทพฯ
 
      พลตำรวจเอก อดุลย์ กล่าวว่า การหารือในครั้งนี้ นับว่าเป็นโอกาสอันดีในการหารือความร่วมมือด้านการพัฒนาสังคมและความมั่นคงของมนุษย์อีกทั้งยังเป็นการกระชับความสัมพันธ์อันดีของทั้งสองประเทศให้แน่นแฟ้นยิ่งขึ้น ซึ่งเอกอัครราชทูตสาธารณรัฐตุรกีประจำประเทศไทยได้กล่าวขอบคุณที่ประเทศไทยได้ให้การต้อนรับคณะเป็นอย่างดี รวมทั้งได้เน้นย้ำถึงความสัมพันธ์ที่ดีระหว่างไทยและตุรกีที่มีมากว่า 60 ปี
 
    "ทั้งนี้ ตนได้กล่าวขอบคุณและย้ำถึงเจตนารมณ์ที่จะเสริมสร้างความร่วมมือระหว่างสองประเทศให้แน่นแฟ้นมากยิ่งขึ้น และหวังว่าการหารือในครั้งนี้ ทั้งสองฝ่ายจะมีความร่วมมือกันมากขึ้นในด้านต่างๆ เช่น การจัดโครงการความร่วมมือระหว่างกันในอนาคต เพื่อการพัฒนาที่อยู่อาศัยสำหรับผู้มีรายได้น้อย สนับสนุนความเป็นอยู่และคุณภาพชีวิตที่ดีของประชาชนโดยเฉพาะกลุ่มเปราะบางทางสังคมเพื่อความสัมพันธ์อันดีระหว่างทั้งสองประเทศต่อไป” พลตำรวจเอก อดุลย์ กล่าวในตอนท้าย



ที่มา : http://www.thaigov.go.th/news/contents/details/4523