รัฐบาลไทย-ข่าวทำเนียบรัฐบาล-ปลัด.พม. กำชับหน่วยงานที่เกี่ยวข้องคัดเลือกสตรีไทยดีเด่น ประจำปี 2560 ด้วยความรอบคอบ เป็นที่ยอมรับ และเป็นที่ประจักษ์ของสังคม







                                วันพุธที่ 14 มิถุนายน 2560                              





    130  













   ปลัด.พม. กำชับหน่วยงานที่เกี่ยวข้องคัดเลือกสตรีไทยดีเด่น ประจำปี 2560 ด้วยความรอบคอบ เป็นที่ยอมรับ และเป็นที่ประจักษ์ของสังคม
 

   ปลัด.พม. กำชับหน่วยงานที่เกี่ยวข้องคัดเลือกสตรีไทยดีเด่น ประจำปี 2560 ด้วยความรอบคอบ เป็นที่ยอมรับ และเป็นที่ประจักษ์ของสังคม 





วันนี้ (14 มิ.ย. 60) เวลา 09.30 น. ที่ห้องประชุม ชั้น 8 กระทรวงการพัฒนาสังคมฯ สะพานขาว กรุงเทพฯ นายไมตรี อินทุสุต ปลัดกระทรวงการพัฒนาสังคมและความมั่นคงของมนุษย์ (ปลัด พม.) เปิดเผยว่า กระทรวงการพัฒนาสังคมและความมั่นคงของมนุษย์ (พม.) โดยกรมกิจการสตรีและสถาบันครอบครัว (สค.) เตรียมการจัดงานวันสตรีไทย ประจำปี 2560 ภายใต้แนวคิด "พลังสตรีไทย สำนึกในพระมหากรุณาธิคุณ อย่างหาที่สุดไม่ได้” ซึ่งกำหนดจัดขึ้นในวันที่ 1 สิงหาคม 2560 ณ ห้องรอยัล จูบิลี่ บอลรูม ศูนย์แสดงสินค้าและการประชุมอิมแพ็ค เมืองทองธานี จังหวัดนนทบุรี
 
     นายไมตรี กล่าวเพิ่มเติมว่า สำหรับการจัดงานดังกล่าว มีการกำหนดให้มีการคัดเลือกสตรีไทยดีเด่น ประจำปี 2560 เพื่อเข้ารับพระราชทานรางวัล จำนวน 150 คน โดยการคัดเลือกสตรีไทยดีเด่น แบ่งเป็น 1.ผู้ว่าราชการจังหวัดทุกจังหวัด ดำเนินการพิจารณาคัดเลือกสตรีไทยดีเด่นระดับจังหวัดๆ ละ 1 คน (รวม 76 คน) 2.องค์กรสมาชิกของสภาสตรีฯ ทั่วประเทศ 207 องค์กร เสนอชื่อผู้ที่มีคุณสมบัติเหมาะสมเข้าสู่กระบวนการพิจารณาคัดเลือก และ 3.คณะกรรมการคัดเลือกฯ (ชุดใหญ่) พิจารณาคัดเลือกและตรวจสอบคุณสมบัติผู้ที่ได้รับการเสนอชื่อ จนครบ 150 คน ซึ่งตนได้กำชับให้คณะกรรมการคัดเลือกฯ ในแต่ละจังหวัด ดำเนินการคัดเลือกและตรวจสอบคุณสมบัติผู้ที่ได้รับการพิจารณาเสนอชื่อ โดยให้กลั่นกรองด้วยความรอบคอบ เป็นที่ยอมรับ และเป็นที่ประจักษ์ของสังคมในแต่ละพื้นที่



ที่มา : http://www.thaigov.go.th/news/contents/details/4524