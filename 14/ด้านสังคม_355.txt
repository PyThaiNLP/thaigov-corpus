รัฐบาลไทย-ข่าวทำเนียบรัฐบาล-รมว.พม. เผยกลุ่มนักศึกษา 8 คน ที่จังหวัดเชียงราย อยู่ในความคุ้มครองของหน่วยงาน พม. แล้ว พร้อมกำชับเจ้าหน้าที่เร่งช่วยเหลือคุ้มครองหญิงไทย ที่ถูกบังคับให้ขายบริการทางเพศที่บาห์เรน







                                วันจันทร์ที่ 19 มิถุนายน 2560                              





    100  













   รมว.พม. เผยกลุ่มนักศึกษา 8 คน ที่จังหวัดเชียงราย อยู่ในความคุ้มครองของหน่วยงาน พม. แล้ว พร้อมกำชับเจ้าหน้าที่เร่งช่วยเหลือคุ้มครองหญิงไทย ที่ถูกบังคับให้ขายบริการทางเพศที่บาห์เรน
 

   รมว.พม. เผยกลุ่มนักศึกษา 8 คน ที่จังหวัดเชียงราย อยู่ในความคุ้มครองของหน่วยงาน พม. แล้ว พร้อมกำชับเจ้าหน้าที่เร่งช่วยเหลือคุ้มครองหญิงไทย ที่ถูกบังคับให้ขายบริการทางเพศที่บาห์เรน

 





        วันนี้ (19 มิ.ย. 60) เวลา 09.00 น. ที่กระทรวงการพัฒนาสังคมและความมั่นคงของมนุษย์ สะพานขาว กรุงเทพฯ นายณรงค์ คงคำ โฆษกกระทรวงการพัฒนาสังคมและความมั่นคงของมนุษย์ เปิดเผยว่า พลตำรวจเอก อดุลย์ แสงสิงแก้ว รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) กล่าวถึงความคืบหน้ากรณีนักศึกษาจากวิทยาลัยเกษตรและเทคโนโลยีเชียงราย จำนวน 8 คน ได้เดินทางไปฝึกงานที่ประเทศเกาหลีใต้ ตั้งแต่วันที่ 24 มีนาคม 2560 จนถึงวันที่ 14 มิถุนายน 2560 ตามโครงการศึกษาฝึกงานที่เป็นความร่วมมือกับองค์กรนิติบุคคลแห่งหนึ่งในประเทศเกาหลีใต้ ซึ่งกลุ่มนักศึกษาที่ไปฝึกงานถูกใช้แรงงานหนัก ในขณะที่นักศึกษาหญิงถูกลวนลามทางเพศ จึงทำให้มีการขอความช่วยเหลือจากสถานเอกอัครราชทูตไทย ณ กรุงโซล เพื่อให้ช่วยส่งตัวกลับ  ประเทศไทย ว่า ขณะนี้อยู่ระหว่างการสอบปากคำของพนักงานสอบสวนว่านักศึกษากลุ่มนี้อาจจะเข้าข่ายเป็นผู้เสียหายจากการค้ามนุษย์หรือไม่ อย่างไรก็ตามล่าสุดทีมพัฒนาสังคมและความมั่นคงของมนุษย์จังหวัดเชียงราย ได้ให้การดูแลคุ้มครองสวัสดิภาพและความปลอดภัยแก่กลุ่มนักศึกษาดังกล่าวเรียบร้อยแล้ว พร้อมทั้งให้คำแนะนำในการร้องทุกข์กล่าวโทษเพื่อดำเนินการกับผู้กระทำผิดต่อไปรวมถึงช่วยเหลือเยียวยาจากเงินกองทุนเพื่อการป้องกันและปราบปรามการค้ามนุษย์ต่อไป
             สำหรับกรณีหญิงไทย จำนวน 10 คน ถูกกักขังในอพาร์ตเมนต์แห่งหนึ่ง กลางกรุงมานามา ราชอาณาจักรบาห์เรน เพื่อบังคับให้ขายบริการทางเพศ นั้น ทางกระทรวง พม. โดยกองต่อต้านการค้ามนุษย์ สำนักงานปลัดกระทรวง พม. ร่วมกับกระทรวงการต่างประเทศ โดยสถานเอกอัครราชทูตไทย ณ กรุงมานามา ได้ประสานตำรวจบาห์เรนช่วยเหลือออกมาได้ เมื่อวันที่ 11 มิ.ย. ที่ผ่านมา และเดินทางกลับประเทศไทยเรียบร้อยแล้วโดยมีเจ้าหน้าที่ พม. และ ปคม. รวมทั้งหน่วยงานที่เกี่ยวข้อง ร่วมอำนวยความสะดวก ภายหลังจากที่ทีมสหวิชาชีพได้สัมภาษณ์เพื่อคัดแยกผู้เสียหายจากการค้ามนุษย์ในเบื้องต้น พบว่า มีหญิงไทยที่เข้าข่ายเป็นผู้เสียจากการค้ามนุษย์ จำนวน 2 ราย ทั้งนี้ ตนได้กำชับให้เจ้าหน้าที่ พม. และหน่วยงานที่เกี่ยวข้องดำเนินการช่วยเหลือคุ้มครองผู้เสียหายดังกล่าวอย่างเร่งด่วน
 



ที่มา : http://www.thaigov.go.th/news/contents/details/4647