รัฐบาลไทย-ข่าวทำเนียบรัฐบาล-วศ. / ก.วิทย์ เปิดบ้าน ต้อนรับผู้แทนจาก National Metrology Instite of Japan (NMIJ) ประเทศญี่ปุ่น







                                วันพุธที่ 28 มิถุนายน 2560                              





    57  













   วศ. / ก.วิทย์ เปิดบ้าน ต้อนรับผู้แทนจาก National Metrology Instite of Japan (NMIJ) ประเทศญี่ปุ่น
 

   ดร.สุทธิเวช ต.แสงจันทร์ อธิบดีกรมวิทยาศาสตร์บริการ ให้การต้อนรับ ผู้แทนจาก National Metrology Instite of Japan (NMIJ) ประเทศญี่ปุ่น เพื่อหารือความร่วมมือด้านสอบเทียบ การพัฒนาการทดสอบด้านอาหาร และการทดสอบความชำนาญห้องปฏิบัติการ 





   กรมวิทยาศาสตร์บริการ(วศ.) กระทรวงวิทยาศาสตร์และเทคโนโลยี(วท.) โดย ดร.สุทธิเวช ต.แสงจันทร์ อธิบดีกรมวิทยาศาสตร์บริการ เป็นประธานกล่าวต้อนรับ Dr.Toshiyuki Takatsuji, Director, Research Institute of Engineering Measurement, Chair of APAM (Asia Pacific Metrology Program) และ Dr.Yochi Bitou, Length Standards Group Leader ผู้แทนจาก National Metrology Instite of Japan (NMIJ) ประเทศญี่ปุ่น เพื่อหารือความร่วมมือด้านสอบเทียบ การพัฒนาการทดสอบด้านอาหาร และการทดสอบความชำนาญห้องปฏิบัติการ โดย NMIJ ยินดีที่จะให้การสนับสนุนการพัฒนางานของ วศ. และพร้อมจะส่งผู้เชี่ยวชาญมาให้คำปรึกษาแก่นักวิทยาศาสตร์ของ วศ. เพื่อนำไปสู่การพัฒนาองค์กรและประเทศ ตลอดจนนำองค์ความรู้ที่ได้นำไปปฏิบัติงานอย่างมีประสิทธิภาพและเกิดประสิทธิผลตามภารกิจของกรมวิทยาศาสตร์บริการ เมื่อวันที่ 23 มิถึนายน 2560 ณ ห้องประชุมอัครเมธี ชั้น 6 อาคารตั้วฯ กรมวิทยาศาสตร์บริการ 



ที่มา : http://www.thaigov.go.th/news/contents/details/4850