รัฐบาลไทย-ข่าวทำเนียบรัฐบาล-กระทรวงดิจิทัลฯ ร่วมฉลอง “120 ปี มิตรภาพ ไทย-รัสเซีย บนดวงแสตมป์”







                                วันศุกร์ที่ 14 กรกฎาคม 2560                              





    107  













   กระทรวงดิจิทัลฯ ร่วมฉลอง “120 ปี มิตรภาพ ไทย-รัสเซีย บนดวงแสตมป์”
 

   กระทรวงดิจิทัลฯ 





               นางสาววิไลลักษณ์ ชุลีวัฒนกุล ปลัดกระทรวงดิจิทัลเพื่อเศรษฐกิจและสังคม พร้อมด้วย นายคีริลล์ บาร์สกี้ (H.E. Mr.Kirill Mikhailovich Barsky) เอกอัครราชทูตสหพันธรัฐรัสเซียประจำประเทศไทย ร่วมลงนามบนแสตมป์ของทั้งสองประเทศก่อนแลกเปลี่ยนกัน ในงานฉลอง “120 ปี มิตรภาพ ไทย-รัสเซีย บนดวงแสตมป์” เชื่อมสัมพันธ์สองชาติ เพื่อเป็นสัญลักษณ์แห่งมิตรภาพอันยาวนานมาถึง 120 ปี ในโอกาสนี้ตัวแทนของทั้งสองประเทศได้ร่วมชมนิทรรศการแสตมป์ชุดพิเศษ ในหัวข้อ “120 ปี บนเส้นทางมิตรภาพ” ซึ่งส่งผลความเป็นเอกราชและความเจริญรุ่งเรืองของประเทศไทยในทุกวันนี้ งานเปิดตัวแสตมป์ชุดสำคัญดังกล่าว ได้รับการสนับสนุนจากสถานเอกราชทูตสหพันธรัฐรัสเซีย เพื่อร่วมฉลองความสัมพันธ์ทางการทูตระหว่างไทยกับรัสเซีย โดยแสตมป์ร่วมของสองประเทศ ได้นำเสนอภาพเดียวกันคือภาพพระบรมฉายาลักษณ์พระบาทสมเด็จพระจุลจอมเกล้าเจ้าอยู่หัวทรงประทับนั่งเคียงข้างสมเด็จพระจักรพรรดินิโคลัสที่ 2 ณ พระราชวังปีเตอร์ฮอฟ เมื่อครั้งเสด็จประพาสยุโรปในปี 2440 สะท้อนให้เห็นถึงบริบทสำคัญทางประวัติศาสตร์แห่งมิตรภาพสองประเทศที่ยืนยาวมาจนถึงปัจจุบัน โดยได้ออกนำจำหน่ายพร้อมกันทั้งสองประเทศ เมื่อวันที่ 3 กรกฎาคม 2560 การจัดงานดังกล่าวมีขึ้น เมื่อวันที่ 6 กรกฎาคม 2560 ณ อาคารไปรษณีย์กลาง บางรัก กรุงเทพฯ
 
**********************************



ที่มา : http://www.thaigov.go.th/news/contents/details/5225