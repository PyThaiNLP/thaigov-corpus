รัฐบาลไทย-ข่าวทำเนียบรัฐบาล-รมว.ดิจิทัลฯ นำขบวนคาราวาน “ดิจิทัลทรานส์ฟอร์เมชั่น สัญจร 2017” สู่พี่น้อง จ.ตรัง







                                วันพุธที่ 26 กรกฎาคม 2560                              





    71  













   รมว.ดิจิทัลฯ นำขบวนคาราวาน “ดิจิทัลทรานส์ฟอร์เมชั่น สัญจร 2017” สู่พี่น้อง จ.ตรัง
 

   รมว.ดิจิทัลฯ 





              ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) เป็นประธานเปิดงาน “ดิจิทัลทรานส์ฟอร์เมชั่น สัญจร 2017” ที่จังหวัดตรัง เป็นจังหวัดที่ 5 ในจำนวน 12 จังหวัด ที่ขบวนคาราวานดังกล่าวจะเดินทางไปเผยแพร่ความรู้ด้านเทคโนโลยีดิจิทัล เพื่อให้ประชาชนได้รับทราบและปรับตัวสู่ยุคดิจิทัล โดยภายในงานได้เชิญวิทยากรชื่อดังมาให้ความรู้ในเรื่องของการทำตลาดออนไลน์ การสร้างเพจขายสินค้า และการใช้เครื่องมือดิจิทัลให้ทันโลกในปัจจุบัน พร้อมกันนี้ยังมีบูธนิทรรศการของหน่วยงานในสังกัดกระทรวงดิจิทัลฯ มาจัดแสดงและจัดกิจกรรมให้ประชาชนได้ร่วมสนุกและลุ้นรับของรางวัลมากมาย ซึ่งการจัดคาราวานดังกล่าวได้ให้ความสำคัญในการสร้างความรู้ความเข้าใจเรื่องเทคโนโลยีดิจิทัลที่ไม่ใช่เรื่องไกลตัวอีกต่อไป เนื่องจากอินเทอร์เน็ตเข้ามามีอิทธิพลในการใช้ชีวิตประจำวันของประชาชนเป็นอย่างมาก ทั้งนี้ ยังถือเป็นการเตรียมความพร้อมให้กับประชาชนเพื่อร่วมกันขับเคลื่อนเศรษฐกิจดิจิทัลและผลักดันเศรษฐกิจของประเทศให้มีความแข็งแกร่งในอนาคต เมื่อวันที่ 22 กรกฎาคม 2560 ณ ลานหน้าห้างสรรพสินค้าโรบินสัน จังหวัดตรัง
 

*******************************



ที่มา : http://www.thaigov.go.th/news/contents/details/5475