รัฐบาลไทย-ข่าวทำเนียบรัฐบาล-ดร.สมคิดฯ รองนายกรัฐมนตรี ตรวจเยี่ยมติดตามการดำเนินงานด้านเศรษฐกิจของกระทรวงดิจิทัลฯ 







                                วันพฤหัสบดีที่ 3 สิงหาคม 2560                              





    76  













   ดร.สมคิดฯ รองนายกรัฐมนตรี ตรวจเยี่ยมติดตามการดำเนินงานด้านเศรษฐกิจของกระทรวงดิจิทัลฯ 
 

   ดร.สมคิดฯ 





               ดร.สมคิด จาตุศรีพิทักษ์ รองนายกรัฐมนตรี พร้อมด้วย ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) ร่วมประชุมกับผู้บริหารกระทรวงดิจิทัลฯ และหน่วยงานในสังกัดกระทรวงฯ เพื่อติดตามความคืบหน้าในการดำเนินงานโครงการต่างๆ ที่เป็นไปตามนโยบายรัฐบาลด้านเศรษฐกิจ อาทิ โครงการยกระดับโครงสร้างพื้นฐานโทรคมนาคมเพื่อขับเคลื่อนเศรษฐกิจของประเทศ หรือ “เน็ตประชารัฐ” ซึ่งจะทำให้ประชาชนทั้งประเทศในทุกพื้นที่มีอินเทอร์เน็ตใช้ อีกทั้งโครงการดังกล่าวยังจะเป็นประโยชน์ต่อเศรษฐกิจในทุกชุมชนทั่วประเทศ รวมถึงจะเป็นปัจจัยสำคัญให้ประชาชนในพื้นที่ห่างไกลมีเวทีในการแข่งขันด้านการขายสินค้าและบริการของชุมชน ในรูปแบบ e-commerce หรือธุรกิจออนไลน์ ตลอดจนสร้างความเท่าเทียมกันอย่างเป็นรูปธรรม ทั้งนี้ รองนายกรัฐมนตรี ยังได้กล่าวชื่นชมและพึงพอใจการดำเนินงานโครงการต่างๆ ของกระทรวงดิจิทัลฯ เป็นไปตามแผนงานเป็นอย่างดี พร้อมเสนอให้มีการขยายผลและต่อยอดการใช้ประโยชน์จากเน็ตประชารัฐให้ครอบคลุมทุกมิติต่อไป เมื่อวันที่ 2 สิงหาคม 2560 ณ ห้องประชุม MDES ชั้น 9 อาคารรัฐประศาสนภักดี ศูนย์ราชการเฉลิมพระเกียรติ 80 พรรษาฯ ถนนแจ้งวัฒนะ เขตหลักสี่ กรุงเทพฯ
 

**************************



ที่มา : http://www.thaigov.go.th/news/contents/details/5663