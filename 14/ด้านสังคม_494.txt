รัฐบาลไทย-ข่าวทำเนียบรัฐบาล-กระทรวงวิทย์ฯ บันทึกเทปอาเศียรวาทราชสดุดี สมเด็จพระนางเจ้าสิริกิติ์ พระบรมราชินีนาถ ในรัชกาลที่ 9







                                วันพฤหัสบดีที่ 3 สิงหาคม 2560                              





    155  













   กระทรวงวิทย์ฯ บันทึกเทปอาเศียรวาทราชสดุดี สมเด็จพระนางเจ้าสิริกิติ์ พระบรมราชินีนาถ ในรัชกาลที่ 9
 

   บันทึกเทปอาเศียรวาทถวายพระพร สมเด็จพระนางเจ้าสิริกิติ์ พระบรมราชินีนาถ ในรัชกาลที่ 9 เนื่องในโอกาสวันเฉลิมพระชนมพรรษา 85 พรรษา 12 สิงหาคม 2560 ณ NBT 





          วันที่ 31 กรกฎาคม 2560 เวลา 13.00 น. ดร.อรรชกา สีบุญเรือง รัฐมนตรีว่าการกระทรวงวิทยาศาสตร์และเทคโนโลยี พร้อมคณะผู้บริหาร และ ข้าราชการ ได้เดินทางเข้าร่วมบันทึกเทปอาเศียรวาทถวายพระพร สมเด็จพระนางเจ้าสิริกิติ์ พระบรมราชินีนาถ ในรัชกาลที่ 9 เนื่องในโอกาสวันเฉลิมพระชนมพรรษา 85 พรรษา 12 สิงหาคม 2560 ณ สถานีวิทยุโทรทัศน์กระจายเสียงแห่งประเทศไทย กรุงเทพฯ (NBT)
 
น้อมถวาย บังคม ก้มเกศา
ใต้ฝ่าละออง ธุลีพระบาท พระทรงศรี
สำนึกใน พระมหา ราชินี
ด้วยทรงมี พระเมตตา ข้าแผ่นดิน
 
พสกไทย ได้ไออุ่น พระโปรดเกล้า
เย็นทุกเหล่า เหมือนมหา ชลาสินธุ์
เสด็จเยี่ยม ผองไทย ในแผ่นดิน
ทั่วทุกถิ่น ทุกสถาน แดนกันดาร
 
ธ ทรงสร้าง โครงการ ศิลปาชีพ
เป็นประทีป ส่องสว่าง เกษมศานต์
ธ ทรงนำ วิทยาศาสตร์ สืบสานงาน
ให้เชี่ยวชาญ ทั้งความรู้ ภูมิปัญญา
 
วโรกาส สิบสองสิงหา มาบรรจบ
พระราชสมภพ ครบรอบ พระชันษา
ขออัญเชิญ ปวงเทพ ทั่วโลกา
เฉลิมพระชนม์ พรรษา ยิ่งยืนนาน
 
--------------------------------------------------
ด้วยเกล้าด้วยกระหม่อมขอเดชะ
ข้าพระพุทธเจ้า นางอรรชกา สีบุญเรือง
รัฐมนตรีว่าการกระทรวงวิทยาศาสตร์และเทคโนโลยี
พร้อมคณะผู้บริหาร ข้าราชการ และพนักงาน
กระทรวงวิทยาศาสตร์และเทคโนโลยี



ที่มา : http://www.thaigov.go.th/news/contents/details/5673