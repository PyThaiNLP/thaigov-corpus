รัฐบาลไทย-ข่าวทำเนียบรัฐบาล-รมว.พม. เชิญชวนประชาชนอุดหนุนผลิตภัณฑ์ ทอฝัน By พม. พร้อมเปิดร้านอย่างเป็นทางการในวันที่ 30 มีนาคม นี้ ณ ห้างสรรพสินค้า เซ็นทรัลเวิลด์







                                วันพุธที่ 29 มีนาคม 2560                              





    244  













   รมว.พม. เชิญชวนประชาชนอุดหนุนผลิตภัณฑ์ ทอฝัน By พม. พร้อมเปิดร้านอย่างเป็นทางการในวันที่ 30 มีนาคม นี้ ณ ห้างสรรพสินค้า เซ็นทรัลเวิลด์
 

   รมว.พม. เชิญชวนประชาชนอุดหนุนผลิตภัณฑ์ ทอฝัน By พม. พร้อมเปิดร้านอย่างเป็นทางการในวันที่ 30 มีนาคม นี้ ณ ห้างสรรพสินค้า เซ็นทรัลเวิลด์ 





  วันนี้ (29 มี.ค. 60) เวลา 11.30 น. ที่กระทรวงการพัฒนาสังคมและความมั่นคงของมนุษย์ สะพานขาว กรุงเทพฯ พลตำรวจเอก อดุลย์ แสงสิงแก้ว รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) เปิดเผยว่า กระทรวงการพัฒนาสังคมและความมั่นคงของมนุษย์ (พม.) มีภารกิจในการคุ้มครอง ดูแล และพัฒนาศักยภาพกลุ่มเป้าหมาย ได้แก่ สตรี คนพิการ คนไร้ที่พึ่ง และผู้รอดพ้นจากการค้ามนุษย์ ด้วยการให้บริการอย่างครอบคลุมทั้งปัจจัย 4 การรักษา ฟื้นฟู การศึกษา และฝึกทักษะอาชีพ เพื่อเป็นเครื่องมือในการดำรงชีวิตอกย่างมั่นคง ภายหลังกลับคืนสู่สังคม ทั้งนี้ เพื่อเป็นการเสริมพลังให้กับกลุ่มเป้าหมายดังกล่าว จึงได้ดำเนินโครงการ "ทอฝัน By พม.” โดยรวบรวมผลิตภัณฑ์คุณภาพจากฝีมือกลุ่มเป้าหมายที่อยู่ในความคุ้มครองดูแลของหน่วยงานในสังกัดกระทรวงการพัฒนาสังคมฯ และนำมาจัดจำหน่าย ในลักษณะ "All Product, One Brand” ภายใต้ชื่อ "ทอฝัน By พม.” โดยมีการเปิดร้านจำหน่ายผลิตภัณฑ์ 3 ร้านหลัก ได้แก่ 1) ร้าน ณ วังสะพานขาว ที่กระทรวงการพัฒนาสังคมฯ สะพานขาว กรุงเทพฯ 2) ร้านทอฝัน By พม. ที่ โซน Beacon ชั้น 4 ห้างสรรพสินค้า เซ็นทรัลเวิลด์ และ 3) ร้านค้าออนไลน์ ทาง Facebook "ทอฝัน By พม.” 
 
    พลตำรวจเอก อดุลย์ กล่าวเพิ่มเติมว่า วันพรุ่งนี้ (30 มี.ค. 60) เวลา 11.00 น. จะมีการเปิดร้านทอฝัน by พม. อย่างเป็นทางการ ณ โซน Beacon ชั้น 4 ห้างสรรพสินค้าเซ็นทรัลเวิลด์ โดยมีตนเป็นประธานในพิธีเปิด พร้อมด้วย นางสุพัตรา จิราธิวัฒน์ รองกรรมการผู้จัดการใหญ่ สำนักนโยบายองค์กรสัมพันธ์และภาพลักษณ์ บริษัท กลุ่มเซ็นทรัล จำกัด และผู้บริหารกระทรวงการพัฒนาสังคมฯ เข้าร่วมงาน ทั้งนี้ ภายในงานได้จัดกิจกรรมที่น่าสนใจ อาทิ การนำเสนอผลิตภัณฑ์โดยนางแบบกิตติมศักดิ์ การจัดนิทรรศการแสดงผลิตภัณฑ์ และการสาธิตผลิตภัณฑ์ ณ บริเวณลานกิจกรรม ชั้น 1 โซน Dazzle ห้างสรรพสินค้าเซ็นทรัลเวิลด์ ในโอกาสนี้ ขอเชิญชวนประชาชนได้มีส่วนร่วมในการสร้างโอกาส เกียรติ กำลังใจให้แก่กลุ่มเป้าหมายดังกล่าว ด้วยการสนับสนุนผลิตภัณฑ์ ทอฝัน By พม. เพื่อร่วมกันสร้างสังคมไทย มุ่งสู่สังคมคุณภาพมั่นคง มั่งคั่งและยั่งยืน 



ที่มา : http://www.thaigov.go.th/news/contents/details/2744