รัฐบาลไทย-ข่าวทำเนียบรัฐบาล-รองนายกฯ ประจิน เปิดโครงการ eGovernment Forum 2017 







                                วันศุกร์ที่ 18 สิงหาคม 2560                              





    80  













   รองนายกฯ ประจิน เปิดโครงการ eGovernment Forum 2017 
 

   รองนายกฯ ประจิน  





                 พลอากาศเอก ประจิน จั่นตอง รองนายกรัฐมนตรี เป็นประธานเปิดโครงการ “eGovernment Forum 2017” โดยมี นายพันธ์ศักดิ์ ศิริรัชตพงษ์ ผู้ช่วยรัฐมนตรีประจำกระทรวงดิจิทัลเพื่อเศรษฐกิจและสังคม ร่วมปาฐกถาหัวข้อ “Why Digital Social Innovation is Vital for Less Privilege” และนาวาอากาศเอก สมศักดิ์ ขาวสุวรรณ์ รองปลัดกระทรวงดิจิทัลฯ เป็นวิทยากรในการอภิปรายหัวข้อ “ระดมความคิดเห็นแผนและนโยบายต่างๆ ที่กระทรวงดิจิทัลเพื่อเศรษฐกิจและสังคมและหน่วยงานรัฐวิสาหกิจทั่วประเทศจะร่วมกันขับเคลื่อนประเทศให้เกิดประโยชน์” โครงการดังกล่าวมีวัตถุประสงค์เพื่อการบูรณาการภาครัฐระหว่างหน่วยงานต่างๆ เพื่อยกระดับประสิทธิภาพในการดำเนินงาน เพื่อทำให้เห็นข้อมูลประชาชนเป็นภาพเดียว ที่จะสามารถตอบโจทย์ด้านการอำนวยความสะดวกแก่ประชาชนได้มากขึ้น ซึ่งประเทศไทยจำเป็นต้องมีแผนพัฒนารัฐบาลดิจิทัลที่มีความชัดเจนเกี่ยวกับทิศทางการพัฒนา  ในระดับประเทศที่สอดคล้องกันระหว่างหน่วยงาน โดยมีองค์ประกอบของยุทธศาสตร์กรอบพัฒนา และแผนการดำเนินงาน เพื่อเป็นแนวทางการยกระดับขีดความสามารถเชิงดิจิทัลของภาครัฐไทย โดยงานดังกล่าวจัดขึ้น เมื่อวันที่ 16 สิงหาคม 2560 ณ ห้องวายุภักษ์ 2-4 โรงแรมเซ็นทรา บายเซ็นทารา ศูนย์ราชการและคอนเวนชั่น เซ็นเตอร์ ถนนแจ้งวัฒนะ เขตหลักสี่ กรุงเทพฯ
 

**********************



ที่มา : http://www.thaigov.go.th/news/contents/details/6037