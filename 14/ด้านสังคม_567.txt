รัฐบาลไทย-ข่าวทำเนียบรัฐบาล-รมว.ดิจิทัลฯ นำทีมผู้บริหารติดตามผลการดำเนินงาน “เน็ตประชารัฐ” สร้างประโยชน์แก่ประชาชน 4 ด้าน







                                วันพุธที่ 23 สิงหาคม 2560                              





    70  













   รมว.ดิจิทัลฯ นำทีมผู้บริหารติดตามผลการดำเนินงาน “เน็ตประชารัฐ” สร้างประโยชน์แก่ประชาชน 4 ด้าน
 

   รมว.ดิจิทัลฯ 





              ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) พร้อมคณะผู้บริหารกระทรวงฯ และหน่วยงานในสังกัด ลงพื้นที่ติดตามผลการดำเนินงานโครงการยกระดับโครงสร้างพื้นฐานโทรคมนาคมเพื่อขับเคลื่อนเศรษฐกิจของประเทศ หรือ “เน็ตประชารัฐ” ในพื้นที่จังหวัดนครราชสีมา โดยโครงข่ายเน็ตประชารัฐจะเป็นประโยชน์ต่อประชาชน 4 ด้านสำคัญ ได้แก่ ด้าน e-Commerce ที่ทำให้ชุมชนสามารถจำหน่ายสินค้าผ่านสื่อออนไลน์ สร้างรายได้เพิ่มให้กับคนในชุมชน ด้าน e-Health ระบบการแพทย์ทางไกล โดยใช้อินเทอร์เน็ตในการสื่อสารเพื่อบริการทางการแพทย์ระหว่างโรงพยาบาลที่มีแพทย์ผู้เชี่ยวชาญกับโรงพยาบาลส่งเสริมสุขภาพตำบล (รพ.สต.) ในชุมชนทางไกล ที่มีข้อจำกัดในการรักษาผู้ป่วย ด้าน e-Education ที่ทำให้เยาวชนในพื้นที่ห่างไกลได้เข้าถึงอินเทอร์เน็ต สร้างความเท่าเทียมในการเรียนรู้ของเยาชนทั่วประเทศ และด้าน e-Government ทำให้ชุมชนท้องถิ่นสามารถบูรณาการทำงานร่วมกันระหว่างหน่วยงานเพื่อเพิ่มประสิทธิภาพในการใช้บริการของภาครัฐ โดยมีชุมชนและประชาชนเป็นศูนย์กลาง เมื่อวันที่ 21 สิงหาคม 2560 ณ หมู่บ้านหนองขี้เหล็ก หมู่ 4 ต.วังหิน อ.โนนแดง จ.นครราชสีมา
 

*********************



ที่มา : http://www.thaigov.go.th/news/contents/details/6141