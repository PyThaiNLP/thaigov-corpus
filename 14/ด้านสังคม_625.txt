รัฐบาลไทย-ข่าวทำเนียบรัฐบาล-อ.ก.พ.กระทรวงสาธารณสุข เห็นชอบเสนอ กพ.ขอกำหนดตำแหน่งชำนาญการพิเศษให้ผอ.รพ.สต. ที่เป็นผู้จัดการเครือข่ายคลินิกหมอครอบครัว







                                วันพฤหัสบดีที่ 7 กันยายน 2560                              





    985  













   อ.ก.พ.กระทรวงสาธารณสุข เห็นชอบเสนอ กพ.ขอกำหนดตำแหน่งชำนาญการพิเศษให้ผอ.รพ.สต. ที่เป็นผู้จัดการเครือข่ายคลินิกหมอครอบครัว
 

     อ.ก.พ.กระทรวงสาธารณสุข เห็นชอบเสนอ ก.พ. ขอกำหนดตำแหน่งผู้จัดการเครือข่ายคลินิกหมอครอบครัว ผู้อำนวยการโรงพยาบาลส่งเสริมสุขภาพตำบล/ผู้อำนวยการสถานีอนามัยเฉลิมพระเกียรติฯ  





     อ.ก.พ.กระทรวงสาธารณสุข เห็นชอบเสนอ ก.พ. ขอกำหนดตำแหน่งผู้จัดการเครือข่ายคลินิกหมอครอบครัว ผู้อำนวยการโรงพยาบาลส่งเสริมสุขภาพตำบล/ผู้อำนวยการสถานีอนามัยเฉลิมพระเกียรติฯ และพยาบาลวิชาชีพ ในโรงพยาบาลศูนย์ โรงพยาบาลทั่วไป และโรงพยาบาลชุมชน ที่ทำหน้าที่ผู้จัดการเครือข่าย เป็นระดับชำนาญการพิเศษ โดยขอยกเว้นไม่ยุบตำแหน่ง
         ​​นายแพทย์โสภณ เมฆธน ปลัดกระทรวงสาธารณสุข ให้สัมภาษณ์ว่า ที่ประชุม อ.ก.พ.กระทรวงสาธารณสุข ครั้งที่ 6/2560 เมื่อวันที่ 1 กันยายน 2560 ได้มีมติเห็นชอบให้เสนอ ก.พ. ขอกำหนดหลักเกณฑ์และเงื่อนไขการกำหนดตำแหน่งผู้จัดการเครือข่ายคลินิกหมอครอบครัว ตำแหน่งผู้อำนวยการโรงพยาบาลส่งเสริมสุขภาพตำบล/ ผู้อำนวยการสถานีอนามัยเฉลิมพระเกียรติฯ (นักวิชาการสาธารณสุข/พยาบาลวิชาชีพ) และพยาบาลวิชาชีพ ในโรงพยาบาลศูนย์ โรงพยาบาลทั่วไป และโรงพยาบาลชุมชน ที่ทำหน้าที่ผู้จัดการเครือข่าย เป็นระดับชำนาญการพิเศษ โดยขอยกเว้นการยุบเลิกตำแหน่ง
        นอกจากนี้ ในปี 2561 จะกำหนดตำแหน่งพยาบาลวิชาชีพชำนาญการพิเศษเพิ่มอีก 486 ตำแหน่ง เมื่อเป็นไปตามหลักเกณฑ์การกำหนดตำแหน่ง ในส่วนพยาบาลวิชาชีพสังกัดกรมอนามัยและกรมควบคุมโรคอยู่ระหว่างดำเนินการ ​​โดยความก้าวหน้าในครั้งนี้ได้รับการสนับสนุนจากศาสตราจารย์คลินิก เกียรติคุณ นายแพทย์ปิยะสกล สกลสัตยาทร รัฐมนตรีว่าการกระทรวงสาธารณสุข นายแพทย์สมศักดิ์ อรรฆศิลป์ รองปลัดกระทรวงสาธารณสุข กองการพยาบาล กองบริหารทรัพยากรบุคคล และผู้ที่เกี่ยวข้อง ร่วมมือกันผลักดันให้ประสบความสำเร็จ​​ อย่างไรก็ตามทุกวิชาชีพที่ได้รับการดูแลความก้าวหน้าในตำแหน่งต้องเร่งสร้างสรรค์งานเพื่อประชาชนต่อไป
ทั้งนี้ ตำแหน่งที่ อ.ก.พ.กระทรวงสาธารณสุข มีมติอนุมัติให้กำหนดตำแหน่งสูงขึ้น. เป็นที่เรียบร้อยแล้ว 3 กลุ่ม ดังนี้​​1.พยาบาลวิชาชีพทรงคุณวุฒิ (ด้านการพยาบาล) จำนวน 1 ตำแหน่ง นับเป็นตำแหน่งแรกของกระทรวงสาธารณสุข 2.พยาบาลวิชาชีพชำนาญการพิเศษ โดยยกเว้นการยุบเลิกตำแหน่ง จำนวน 699 ตำแหน่ง ได้แก่ พยาบาลวิชาชีพในสังกัดสำนักงานปลัดกระทรวงสาธารณสุข จำนวน 317 ตำแหน่ง กรมการแพทย์ จำนวน 215 ตำแหน่ง และกรมสุขภาพจิต จำนวน 167 ตำแหน่ง ​​ 3.ผู้อำนวยการโรงพยาบาลส่งเสริมสุขภาพตำบล (นักวิชาการสาธารณสุขชำนาญการพิเศษ) จำนวน 7 ตำแหน่ง และผู้อำนวยการสถานีอนามัยเฉลิมพระเกียรติฯ (นักวิชาการสาธารณสุขชำนาญการพิเศษ) จำนวน 1 ตำแหน่ง
 ****************************************  7 กันยายน 2560 



ที่มา : http://www.thaigov.go.th/news/contents/details/6506