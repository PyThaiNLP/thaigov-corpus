รัฐบาลไทย-ข่าวทำเนียบรัฐบาล-​สธ. แบ่งงาน 4 รองปลัดกระทรวงฯ ใหม่ 







                                วันศุกร์ที่ 15 กันยายน 2560                              





    316  













   ​สธ. แบ่งงาน 4 รองปลัดกระทรวงฯ ใหม่ 
 

    กระทรวงสาธารณสุข ชี้แจงแนวทางการบริหารงานปีงบประมาณ 2561 เน้นหนัก 5 แผนงาน พร้อมมอบหมายภารกิจรองปลัดกระทรวงสาธารณสุข 





    
 กระทรวงสาธารณสุข ชี้แจงแนวทางการบริหารงานปีงบประมาณ 2561 เน้นหนัก 5 แผนงาน พร้อมมอบหมายภารกิจรองปลัดกระทรวงสาธารณสุข
วันนี้ (15 กันยายน 2560) ที่โรงแรมเซ็นทราศูนย์ราชการและคอนเวนชันเซ็นเตอร์ แจ้งวัฒนะ กทม. นายแพทย์เจษฎา  โชคดำรงสุข อธิบดีกรมควบคุมโรค ซึ่งจะดำรงตำแหน่งปลัดกระทรวงสาธารณสุขในวันที่ 1 ตุลาคม 2560 ได้ชี้แจงแนวทางการบริหารงานและประเด้นเน้นหนักของกระทรวงสาธารณสุข ในปีงบประมาณ 2561 ว่า กระทรวงสาธารณสุข จะดำเนินงานตามแผนยุทธศาสตร์ชาติระยะ 20 ปี (ด้านสาธารณสุข) ประกอบด้วย 4 ยุทธศาสตร์ 15 แผนงาน 45 โครงการ โดยในปีงบประมาณ 2561 จะเน้นหนัก 5 แผนงาน ได้แก่ 1.การพัฒนาคุณภาพชีวิตระดับอำเภอ (พชอ.) 2.การพัฒนาระบบการแพทย์ปฐมภูมิ 3.การพัฒนาตามโครงการพระราชดำริและพื้นที่เฉพาะ เน้นหนักวัณโรค 4.การพัฒนาระบบบริหารจัดการกำลังคนด้านสุขภาพ (Happy MOPH) และ5.บริหารจัดการด้านการเงินการคลังสุขภาพ โดยตนจะลงนามคำรับรองการปฏิบัติราชการกระทรวงสาธารณสุข (PA) กับศาตราจารย์คลินิก เกียรติคุณ นายแพทย์ปิยะสกล  สกลสัตยาทร รัฐมนตรีว่าการกระทรวงสาธารณสุข เพื่อขับเคลื่อนการดำเนินงานให้เป็นไปตามเป้าหมายที่กำหนด  ทั้งนี้ จะเร่งรัดการก่อสร้างงบลงทุนปี 2561 ต้องจัดทำข้อกำหนดของของผู้ว่าจ้าง หรือ ทีโออาร์ (TOR : Term Reference) ให้แล้วเสร็จภายในไตรมาสแรก
สำหรับการมอบหมายงานรองปลัดฯ 4 ท่าน ให้แพทย์หญิงพรรณพิมล วิปุลากร เป็นรองปลัดกระทรวงฯ ด้านบริหาร (CHRO) ดูแลเขตสุขภาพที่ 1-3 องค์การเภสัชกรรม ศูนย์ความเป็นเลิศด้านชีววิทยาศาสตร์ (องค์การมหาชน) กองบริหารทรัพยากรบุคคล สถาบันพระบรมราชชนก สำนักงานบริหารโครงการผลิตแพทย์เพิ่มเพื่อชาวชนบท ศูนย์ปฏิบัติการต่อต้านการทุจริต กระทรวงสาธารณสุข กลุ่มพัฒนาระบบบริหาร กองการพยาบาล  กองกลาง กลุ่มเสริมสร้างวินัยและระบบคุณธรรม และสำนักงานโครงการส่งเสริมอนุรักษ์พลังงาน 
นายแพทย์มรุต  จิรเศรษฐศิริ เป็นรองปลัดกระทรวงฯ กลุ่มภารกิจด้านพัฒนาการแพทย์ (CSO) ดูแลเขตสุขภาพที่ 11-12 สถาบันรับรองคุณภาพสถานพยาบาล กรมการแพทย์ กรมการแพทย์แผนไทยฯ กรมสุขภาพจิต รพ.บ้านแพ้ว กองบริหารการสาธารณสุข ศูนย์อำนวยการป้องกันและปราบปรามยาเสพติด กระทรวงสาธารณสุข ศูนย์สันติวิธีสาธารณสุข กองกฎหมาย ศูนย์บริหารการพัฒนาสุขภาพจังหวัดชายแดนภาคใต้ ศูนย์ประสานงานโครงการพระราชดำริ/โครงการเฉลิมพระเกียรติ สำนักงานสนับสนุนระบบปฐมภูมิและคลินิก หมอครอบครัว คกก.กระจายอำนาจ
นายแพทย์โอภาส การย์กวินพงศ์ เป็นรองปลัดกระทรวงฯ กลุ่มภารกิจด้านพัฒนาการสาธารณสุข (CIO) ดูแลเขตสุขภาพที่ 7-10 สถาบันวัคซีนแห่งชาติ สถาบันการแพทย์ฉุกเฉินแห่งชาติ ส านักงานกองทุนสนับสนุนการ สร้างเสริมสุขภาพ (สสส.) กรมควบคุมโรค กรมอนามัย ศูนย์เทคโนโลยีสารสนเทศและการสื่อสาร สำนักวิชาการ  กองสาธารณสุขฉุกเฉิน สำนักส่งเสริมและสนับสนุนอาหารปลอดภัย สำนักงานบริหารยุทธศาสตร์สุขภาพดีวิถีชีวิตไทย กองยุทธศาสตร์และแผนงาน สำนักสารนิเทศ
นายแพทย์ธเรศ  กรัษนัยรวิวงศ์ เป็นรองปลัดกระทรวงฯ กลุ่มภารกิจด้านสนับสนุนบริการสุขภาพ (CFO) ดูแลเขตสุขภาพที่ 4-6 มูลนิธิในกำกับฯ สภาวิชาชีพ สนง.ฌาปนกิจฯ สถาบันเทคโนโลยีนิวเคลียร์แห่งชาติ สถาบันวิจัยระบบสาธารณสุข สปสช. กรมวิทยาศาสตร์การแพทย์ กรมสนับสนุนบริการสุขภาพ สำนักงานคณะกรรมการอาหารและยา กลุ่มตรวจสอบภายใน (กระทรวง/สป.) กองบริหารการคลัง กองเศรษฐกิจสุขภาพและหลักประกันสุขภาพ
นายแพทย์ศุภกิจ ศิริลักษณ์ เป็นหัวหน้าผู้ตรวจราชการฯ ดูแลสำนักงานคณะกรรมการสุขภาพแห่งชาติ  กองการต่างประเทศ สำนักงานพัฒนานโยบายสุขภาพระหว่างประเทศ (IHPP) โครงการประเมินเทคโนโลยีและนโยบาย ด้านสุขภาพ (HITAP) และกองตรวจราชการ
                                                                     ********************************** 15 กันยายน 2560



ที่มา : http://www.thaigov.go.th/news/contents/details/6709