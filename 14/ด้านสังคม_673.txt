รัฐบาลไทย-ข่าวทำเนียบรัฐบาล-พม. จัดงานวันเยาวชนแห่งชาติ ประจำปี 2560 เพื่อเชิดชูเด็กและเยาวชนดีเด่นแห่งชาติ และผู้ทำคุณประโยชน์ต่อเด็กและเยาวชน พร้อมกระตุ้นทุกภาคส่วนร่วมสนับสนุนการพัฒนาเยาวชนอย่างยั่งยืน







                                วันพุธที่ 20 กันยายน 2560                              





    359  













   พม. จัดงานวันเยาวชนแห่งชาติ ประจำปี 2560 เพื่อเชิดชูเด็กและเยาวชนดีเด่นแห่งชาติ และผู้ทำคุณประโยชน์ต่อเด็กและเยาวชน พร้อมกระตุ้นทุกภาคส่วนร่วมสนับสนุนการพัฒนาเยาวชนอย่างยั่งยืน
 

   พม. จัดงานวันเยาวชนแห่งชาติ ประจำปี 2560 เพื่อเชิดชูเด็กและเยาวชนดีเด่นแห่งชาติ และผู้ทำคุณประโยชน์ต่อเด็กและเยาวชน พร้อมกระตุ้นทุกภาคส่วนร่วมสนับสนุนการพัฒนาเยาวชนอย่างยั่งยืน 





วันนี้ (20 ก.ย. 60) เวลา 11.00 น. นายณรงค์ คงคำ โฆษกกระทรวงการพัฒนาสังคมและความมั่นคงของมนุษย์ เปิดเผยว่า สมเด็จพระเจ้าอยู่หัวมหาวชิราลงกรณ บดินทรเทพยวรางกูร ทรงพระกรุณาโปรดเกล้า โปรดกระหม่อมให้ พลเอก บัณฑิตย์ มลายอริศูนย์ ผู้แทนพระองค์ เป็นประธานในพิธีเปิดงานวันเยาวชนแห่งชาติประจำปี 2560 พร้อมมอบโล่และเกียรติบัตรแก่เด็กและเยาวชนดีเด่นแห่งชาติ และผู้ทำคุณประโยชน์ต่อเด็กและเยาวชน ประจำปี 2560 รวมจำนวนทั้งสิ้น 110 คน โดยมี พลเรือเอก ณรงค์ พิพัฒนาศัย รองนายกรัฐมนตรี มอบหนังสือเด็กและเยาวชนดีเด่นแห่งชาติ และผู้ทำคุณประโยชน์ต่อเด็กและเยาวชนประจำปี 2560 ให้ผู้แทนพระองค์ เพื่อนำขึ้นทูลเกล้าฯ ถวายสมเด็จพระเจ้าอยู่หัวมหาวชิราลงกรณ บดินทรเทพยวรางกูร พร้อมด้วย พลตำรวจเอก อดุลย์ แสงสิงแก้ว รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) กล่าวรายงาน ณ ห้องรอยัลจูบิลี อาคารชาเลนเจอร์ อิมแพ็ค เมืองทองธานี จังหวัดนนทบุรี
 
      พลตำรวจเอก อดุลย์ กล่าวว่า กระทรวงการพัฒนาสังคมและความมั่นคงของมนุษย์ (พม.) โดยกรมกิจการเด็กและเยาวชน (ดย.) ได้จัดงานวันเยาวชนแห่งชาติ ซึ่งตรงกับวันที่ 20 กันยายน ของทุกปี อย่างต่อเนื่องตั้งแต่ปี 2528 สำหรับปี 2560 ได้จัดขึ้นเป็นปีที่ 32 ทั้งนี้ ตามที่คณะกรรมการจัดงานวันเยาวชนแห่งชาติได้แต่งตั้งคณะอนุกรรมการสรรหาและเชิดชูเด็กและเยาวชนดีเด่นแห่งชาติ และผู้ทำคุณประโยชน์ต่อเด็กและเยาวชน เพื่อพิจารณาหลักเกณฑ์และคัดเลือกเด็กและเยาวชนดีเด่นแห่งชาติ และผู้ทำคุณประโยชน์ต่อเด็กและเยาวชน ซึ่งเป็นกิจกรรมที่มุ่งหวังเชิดชูเด็กเยาวชน บุคคล องค์กรที่ทำงานด้านการพัฒนาสังคมดีเด่น โดยมีวัตถุประสงค์เพื่อสนับสนุนสร้างแรงจูงใจ แก่ผู้ทำ คุณงามความดี มีความสามารถเป็นแบบอย่าง มีสภาวะเป็นผู้นำที่เข้มแข็งมากขึ้น สามารถช่วยเหลือสังคมได้ อย่างเต็มศักยภาพ และนำมาเผยแพร่ต่อสาธารณชน เพื่อผลักดันและกระตุ้นให้เกิดการส่งเสริมเยาวชน บุคคลที่เป็นแบบอย่างอย่างเป็นระบบและต่อเนื่อง ทั้งนี้ มีผู้ทรงคุณวุฒิเป็นคณะกรรมการสรรหาและเชิดชูเด็กและเยาวชนดีเด่นแห่งชาติ และผู้ทำคุณประโยชน์ต่อเด็กและเยาวชน 11 สาขา ประกอบด้วย 1) สาขากฎหมายและปกป้องคุ้มครองสิทธิเด็กและเยาวชน 2) สาขาการศึกษาและวิชาการ 3) สาขากีฬาและนันทนาการ 4) สาขาคณิตศาสตร์ วิทยาศาสตร์ คอมพิวเตอร์ และเทคโนโลยี 5) สาขาคุณธรรมและจริยธรรม 6) สาขาทรัพยากรธรรมชาติและสิ่งแวดล้อม 7) สาขาพัฒนาเยาวชน บำเพ็ญประโยชน์ และส่งเสริมการมีส่วนร่วมของเยาวชน 8) สาขาศิลปวัฒนธรรม 9) สาขาสิ่งประดิษฐ์และนวัตกรรม 10) สาขาสื่อมวลชนเพื่อเด็กและเยาวชนที่ป้องกันปัญหาสังคม และ 11) สาขาอาชีพ สำหรับปี 2560 มีผู้ที่ได้รับคัดเลือกเป็นเด็กและเยาวชนดีเด่นแห่งชาติ และผู้ทำคุณประโยชน์ต่อเด็กและเยาวชน จำนวนทั้งสิ้น 110 ราย ประกอบด้วย 1) เยาวชน 67 ราย 2) กลุ่มเยาวชน 19 กลุ่ม 3) บุคคล 19 ราย และ 4) องค์กร 5 องค์กร
 
     พลตำรวจเอก อดุลย์ กล่าวเพิ่มเติมว่า สำหรับการจัดงานวันเยาวชนแห่งชาติ ประจำปี 2560 ประกอบด้วยกิจกรรมสำคัญ อาทิ 1) การสรรหาและเชิดชูเด็กและเยาวชนดีเด่นแห่งชาติ และผู้ทำคุณประโยชน์ต่อเด็กและเยาวชน 2) การจัดงานวันเยาวชนแห่งชาติในส่วนภูมิภาค จำนวน 76 จังหวัด และ 3) งานสมัชชาเด็กและเยาวชนแห่งชาติ ประจำปี 2560 เพื่อให้เครือข่ายเด็กและเยาวชนได้นำผลจากการจัดกิจกรรมของเด็กและเยาวชนระดับภาค มาแลกเปลี่ยนเรียนรู้ในประเด็นต่างๆ ที่เกี่ยวข้องกับเด็กและเยาวชน ไปสู่การขับเคลื่อนในพื้นที่ของตนเอง อีกทั้งเป็นการสนับสนุนให้เยาวชนได้มีส่วนร่วมในการจัดงานวันเยาวชนแห่งชาติ และกระตุ้นทุกภาคส่วนของสังคม ได้ตระหนักถึงความสำคัญของเยาวชน และเข้ามามีส่วนร่วมในการสนับสนุนการจัดกิจกรรมในการส่งเสริมและพัฒนาเยาวชนให้กว้างขวางและต่อเนื่อง



ที่มา : http://www.thaigov.go.th/news/contents/details/6824