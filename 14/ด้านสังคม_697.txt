รัฐบาลไทย-ข่าวทำเนียบรัฐบาล-รมว.ดิจิทัลฯ แถลงผลความสำเร็จการจัดงาน “Digital Thailand Big Bang 2017”







                                วันอังคารที่ 26 กันยายน 2560                              





    99  













   รมว.ดิจิทัลฯ แถลงผลความสำเร็จการจัดงาน “Digital Thailand Big Bang 2017”
 

   รมว.ดิจิทัลฯ  





              ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) พร้อมด้วย ดร.ณัฐพล นิมานพัชรินทร์ ผู้อำนวยการสำนักงานส่งเสริมเศรษฐกิจดิจิทัล (ดีป้า) และคณะผู้บริหารกระทรวงดิจิทัลฯ ร่วมแถลงข่าวผลสำเร็จการจัดงานนิทรรศการ “Digital Thailand Big Bang 2017 : Digital Transformation Thailand โลกเปิด เราปรับ ประเทศเปลี่ยน” ซึ่งกระทรวงดิจิทัลฯ ได้มอบหมายให้ “ดีป้า” เป็นผู้รับผิดชอบหลักประสานการจัดงาน เมื่อวันที่ 21-24 กันยายนที่ผ่านมา สำหรับผลของการจัดงานถือว่าประสบความสำเร็จเกินความคาดหมาย โดยมีผู้เข้าร่วมงานกว่า 240,000 คน ผู้เข้าร่วมฟังการสัมมนาทั้ง 150 หัวข้อ กว่า 30,000 คน มีเยาวชนเข้าร่วมชมกิจกรรมการแข่งขันด้านเทคโนโลยีดิจิทัลกว่า 50,000 คน และเข้าร่วมการแข่งขันถึง 1,267 คน จากความสำเร็จดังกล่าว กระทรวงดิจิทัลฯ จึงมีแนวคิดที่จะขยายผลไปยังทุกภูมิภาคของประเทศ โดยคาดว่าจะจัดที่จังหวัดเชียงใหม่ ขอนแก่น หาดใหญ่ และชลบุรี เพื่อส่งเสริมองค์ความรู้และวางรากฐานให้กับประชาชนเกี่ยวกับเทคโนโลยีดิจิทัลว่ามีส่วนสำคัญโดยตรงกับการใช้ชีวิต ทั้งด้านสุขภาพ การเกษตร การศึกษา การบริหารภาครัฐ อีกทั้งยังเป็นการตอกย้ำการพัฒนาเศรษฐกิจและสังคมของประเทศสู่ความมั่นคง มั่นคั่ง และยั่งยืน ด้วยการนำเทคโนโลยีดิจิทัลเข้ามามีบทบาทในการขับเคลื่อนประเทศ ตามนโยบาย “ไทยแลนด์ 4.0” ของรัฐบาล เมื่อวันที่ 25 กันยายน 2560 ณ ห้องประชุม MDES 1 ชั้น 9 กระทรวงดิจิทัลฯ อาคารรัฐประศาสนภักดี ศูนย์ราชการเฉลิมพระเกียรติ 80 พรรษาฯ ถนนแจ้งวัฒนะ กรุงเทพฯ
 

**********************



ที่มา : http://www.thaigov.go.th/news/contents/details/6972