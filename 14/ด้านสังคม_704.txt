รัฐบาลไทย-ข่าวทำเนียบรัฐบาล-กระทรวงดิจิทัลฯ สานพันธกิจสนับสนุนหน่วยงานภาครัฐให้บริการอินเทอร์เน็ตรองรับ IPv6







                                วันพุธที่ 27 กันยายน 2560                              





    338  













   กระทรวงดิจิทัลฯ สานพันธกิจสนับสนุนหน่วยงานภาครัฐให้บริการอินเทอร์เน็ตรองรับ IPv6
 

   กระทรวงดิจิทัลฯ 





            นาวาอากาศเอก สมศักดิ์ ขาวสุวรรณ์ รองปลัดกระทรวงดิจิทัลเพื่อเศรษฐกิจและสังคม (ดีอี) เป็นประธานกล่าวเปิดงาน พร้อมมอบรางวัลหน่วยงานที่ให้บริการเครือข่ายอินเทอร์เน็ตพื้นฐานและบริการที่รองรับ IPv6 ประจำปี  2560 โดยกระทรวงดิจิทัลฯ จัดขึ้น ในฐานะเป็นหน่วยงานหลักในการทำหน้าที่กำกับดูแล บริหารจัดการแผนปฏิบัติการฯ และรับผิดชอบการขอหมายเลข IPv6 จาก Asia Pacific Network Information Center (APNIC) ให้กับหน่วยงานภาครัฐและหน่วยงานที่เกี่ยวข้อง รวมทั้งให้หน่วยงานต่างๆ พิจารณาดำเนินการตามกิจกรรมที่ระบุไว้ในแผนปฏิบัติการฯ ใน 4 ด้าน ได้แก่ การพัฒนาโครงสร้างพื้นฐาน การพัฒนาบุคลากร การส่งเสริมการให้บริการ และการสร้างความตระหนักและส่งเสริมการใช้งาน IPv6 ซึ่งเป็นส่วนหนึ่งของโครงสร้างพื้นฐานของประเทศ เพื่อให้สอดคล้องกับการขับเคลื่อนนโยบายดิจิทัลเพื่อเศรษฐกิจและสังคม โดยปัจจุบันมีหน่วยงานร่วมผลักดันการเปลี่ยนผ่านจาก IPv4 ไปสู่ IPv6 รวมทั้งมีความพร้อมในการให้บริการอินเทอร์เน็ตพื้นฐานและบริการที่รองรับ IPv6 ในระบบ DNS, Mail, Web และ DNSSEC มีจำนวนมากขึ้น และคาดว่าจะมีจำนวนหน่วยงานเพิ่มมากขึ้นเรื่อยๆ ในปีต่อไป เมื่อวันที่ 26 กันยายน 2560 ณ โรงแรมเซ็นจูรี่ พาร์ค ถนนราชปรารภ เขตราชเทวี กรุงเทพฯ
 
********************



ที่มา : http://www.thaigov.go.th/news/contents/details/7014