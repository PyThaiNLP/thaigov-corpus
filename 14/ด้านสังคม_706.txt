รัฐบาลไทย-ข่าวทำเนียบรัฐบาล-พม. โดยศูนย์ช่วยเหลือสังคม สายด่วน 1300 ลงพื้นที่ช่วยเหลือครอบครัวหญิงวัย 46 ปี ป่วยเป็นโรคอ้วน มีน้ำหนักถึง 114 กก. และอีกหลายโรค อาศัยในเพิงพักไม่มีเลขที่ ที่ย่านคลองสามวา กทม.







                                วันพุธที่ 27 กันยายน 2560                              





    453  













   พม. โดยศูนย์ช่วยเหลือสังคม สายด่วน 1300 ลงพื้นที่ช่วยเหลือครอบครัวหญิงวัย 46 ปี ป่วยเป็นโรคอ้วน มีน้ำหนักถึง 114 กก. และอีกหลายโรค อาศัยในเพิงพักไม่มีเลขที่ ที่ย่านคลองสามวา กทม.
 

   พม. โดยศูนย์ช่วยเหลือสังคม สายด่วน 1300 เร่งลงพื้นที่ช่วยเหลือครอบครัวหญิงวัย 46 ปี ป่วยเป็นโรคอ้วน มีน้ำหนักถึง 114 กก. และอีกหลายโรค ต้องอาศัยในเพิงพักไม่มีเลขที่ ที่ย่านคลองสามวา กทม. 





วันนี้ (27 ก.ย. 60) เวลา 15.30 น. นายณรงค์ คงคำ โฆษกกระทรวงการพัฒนาสังคมและความมั่นคงของมนุษย์ เปิดเผยว่า นางนภา เศรษฐกร รองปลัดกระทรวงการพัฒนาสังคมและความมั่นคงของมนุษย์ (รองปลัด พม.) พร้อมเจ้าหน้าที่ศูนย์ช่วยเหลือสังคม สายด่วน 1300 และหน่วยงานที่เกี่ยวข้อง ลงพื้นที่ให้ความช่วยเหลือ กรณีครอบครัวหญิงหญิงวัย 46 ปี ป่วยเป็นโรคอ้วน มีน้ำหนักถึง 114 กิโลกรัม และอีกหลายโรค ครอบครัวมีฐานะยากจน ต้องอาศัยอยู่ บ้านที่ไม่มีเลขที่ ย่านคลองสามวา กรุงเทพมหานคร
 
      นางนภา กล่าวว่า จากกรณีหญิงวัย 46 ปี ป่วยเป็นโรคอ้วน มีน้ำหนักถึง 114 กิโลกรัม โรคความดันโลหิตสูง โรคเบาหวาน และมีแผลที่เท้า จึงต้องไปพบแพทย์เป็นประจำทุกวัน เพื่อทำการล้างแผล ที่ผ่านมา ได้รับการผ่าตัดนิ่ว ในท่อไต ขณะนี้ ไม่สามารถประกอบอาชีพได้ โดยอาศัยอยู่กับสามีวัย 49 ปี ที่ป่วยเรื้อรังและเพิ่งถูกเลิกจ้าง ส่วนบุตรสาววัย 27 ปี ทำงานเป็นลูกจ้างร้านขายต้นไม้ มีรายได้วันละ 300 บาท และหลานสาววัย 14 ปี กำลังศึกษาอยู่ระดับ ชั้นมัธยมศึกษาปีที่ 2 มีผลการเรียนดีและความประพฤติเรียบร้อย ซึ่งบิดาของเด็กได้แยกทางกับมารดาตั้งแต่ เด็กอยู่ในครรภ์ และไม่เคยส่งเสียค่าเลี้ยงดูบุตร ทั้ง 4 ชีวิต ต้องอาศัยในบ้านที่ไม่มีเลขที่ในลักษณะเพิงพัก ไม่มีฐานยึด โคนเสา จึงไม่มีความแข็งแรงมั่นคง ภายในซอยเจริญพัฒนา 23 – 25 แขวงบางชัน เขตคลองสามวา กรุงเทพฯ นั้น ตนพร้อมเจ้าหน้าที่ศูนย์ช่วยเหลือสังคม สายด่วน 1300 และหน่วยงานในสังกัดกระทรวง พม. ได้แก่ กรมพัฒนาสังคมและสวัสดิการ (พส.) กรมกิจการสตรีและสถาบันครอบครัว (สค.) และกรมกิจการเด็กและเยาวชน (ดย.) รวมทั้งหน่วยงาน ที่เกี่ยวข้อง ได้ลงพื้นที่เยี่ยมครอบครัวหญิงดังกล่าว เพื่อตรวจสอบข้อเท็จจริงและประเมินทางสังคม อีกทั้งเร่งดำเนินการช่วยเหลือในเบื้องต้นตามภารกิจกระทรวง พม.
 
      นางนภา กล่าวต่อไปว่า ในเบื้องต้น หน่วยงานสังกัดกระทรวง พม. ได้ดำเนินการช่วยเหลือครอบครัวหญิงดังกล่าว อาทิ การมอบเงินสงเคราะห์ครอบครัวยากจน เงินทุนในการประกอบอาชีพ และเงินช่วยเหลือการเดินทางไปรักษาพยาบาลพร้อมมอบเครื่องอุปโภคบริโภคที่จำเป็น รวมทั้งอุปกรณ์การเรียนสำหรับเด็ก อีกทั้งประสานความร่วมมือไปยังศูนย์บริการสาธารณสุข 64 คลองสามวา กทม. เพื่อติดตามดูแลและให้คำแนะนำเรื่องโรคเบาหวานและความดันโลหิตสูง และ การประสานอาสาสมัครพัฒนาสังคมและความมั่นคงของมนุษย์ (อพม.) ในพื้นที่ เพื่อลงพื้นที่เยี่ยมบ้านและเฝ้าระวังเป็นระยะอย่างต่อเนื่อง ทั้งนี้ สำหรับแนวทางการช่วยเหลือในระยะต่อไป หน่วยงานในสังกัดกระทรวง พม. จะร่วมกันหาแนวทางช่วยเหลือดูแลในเรื่องการจัดสวัสดิการสังคมที่เหมาะสมให้กับครอบครัวหญิงดังกล่าว เพื่อพัฒนาคุณภาพชีวิตที่ดี อย่างมั่นคง อาทิ 1) สค. ให้ความช่วยเหลือในเรื่องการฝึกฝนวิชาชีพ เพื่อการประกอบอาชีพ 2) ดย. ให้ความช่วยเหลือเด็กตามระเบียบกองทุนคุ้มครองเด็กในด้านทุนการศึกษา พร้อมประสานความร่วมมือกับมูลนิธิพุทธรักษา ซึ่งเป็นองค์การ สาธารณกุศลในพื้นที่ ให้การสนับสนุนในเรื่องการสร้างบ้านให้กับครอบครัวของหญิงดังกล่าว บนที่ดินจากมัสยิดยารีอะคลอง 1 ที่อุทิศที่ดินขนาด 37 ตารางวา โดยเสียค่าบำรุงปีละ 700 บาท นอกจากนี้ 3) สำนักงานเขตคลองสามวา อยู่ระหว่างการดำเนินการขอให้หญิงดังกล่าว ได้เป็นคนไข้ในพระอุปถัมภ์ สมเด็จพระเจ้าลูกเธอ เจ้าฟ้าจุฬาภรณวลัยลักษณ์ อัครราชกุมารี
 
     "ทั้งนี้ สำหรับประชาชนที่พบเห็นหรือประสบปัญหาทางสังคม สามารถขอความช่วยเหลือได้ที่ศูนย์ช่วยเหลือสังคม สายด่วน 1300 บริการ 24 ชั่วโมง ซึ่งกระทรวง พม. พร้อมประสานหน่วยงานที่เกี่ยวข้องเพื่อดำเนินการช่วยเหลือต่อไป” นางนภา กล่าวในตอนท้าย



ที่มา : http://www.thaigov.go.th/news/contents/details/7022