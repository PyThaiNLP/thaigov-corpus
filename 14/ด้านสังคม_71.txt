รัฐบาลไทย-ข่าวทำเนียบรัฐบาล-รมว.ดิจิทัลฯ หารือความร่วมมือกับเอกอัครราชทูตนอร์เวย์ประจำประเทศไทย







                                วันจันทร์ที่ 3 เมษายน 2560                              





    217  













   รมว.ดิจิทัลฯ หารือความร่วมมือกับเอกอัครราชทูตนอร์เวย์ประจำประเทศไทย
 

   รมว.ดิจิทัลฯ  





                   ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) ให้การต้อนรับ นายเชทิล เพาล์เซน (Mr. Kjetil Paulsen) เอกอัครราชทูตนอร์เวย์ประจำประเทศไทย พร้อมทั้งผู้แทนจากสถานเอกอัครราชทูตฯ โอกาสเข้าเยี่ยมคารวะและร่วมหารือความร่วมมือระหว่างไทยและนอร์เวย์ ซึ่งภาคเอกชนของนอร์เวย์ได้มีความร่วมมือและสนับสนุนรัฐบาลไทยในการขับเคลื่อนนโยบายดิจิทัลเพื่อเศรษฐกิจและสังคมด้านต่างๆ อย่างต่อเนื่อง เช่น การศึกษา เกษตรกรรม เทคโนโลยี 5G รวมถึงเรื่องการส่งเสริมธุรกิจ Startup โดยปัจจุบันประเทศไทยได้ดำเนินการขยายโครงข่ายอินเทอร์เน็ตความเร็วสูงให้ครอบคลุมทุกหมู่บ้านทั่วประเทศ เพื่อลดความเหลื่อมล้ำด้านดิจิทัลของประชาชนในเขตเมืองและชนบท และโครงการดิจิทัลพาร์ค (นิคมอุตสาหกรรมด้านนวัตกรรมดิจิทัล) ณ อำเภอศรีราชา จังหวัดชลบุรี เพื่อขับเคลื่อนนโยบายดิจิทัล เพื่อเศรษฐกิจและสังคม ซึ่งมีความสอดคล้องกับความเชี่ยวชาญและศักยภาพของภาคเอกชนนอร์เวย์ จึงถือเป็นโอกาสอันดีที่ภาคเอกชนของนอร์เวย์ซึ่งมีศักยภาพด้าน ICT ที่จะมีส่วนร่วมในการพัฒนาและปฏิรูปประเทศไทยอย่างกว้างขวางมากยิ่งขึ้น ทั้งนี้ นอร์เวย์มีความสนใจนำคณะธุรกิจ Startups ที่ประสบความสำเร็จของนอร์เวย์เข้าร่วมงาน Thailand Bigbang 2017 ที่กระทรวงฯ จะจัดขึ้นระหว่างวันที่ 6-9 กรกฎาคม 2560 ณ ศูนย์การประชุมแห่งชาติสิริกิติ์ กรุงเทพฯ เพื่อเป็นการส่งเสริมการพัฒนาเทคโนโลยีดิจิทัลและธุรกิจ Startup ของประเทศไทยและเอเชีย ณ ห้องรับรอง ชั้น 9 อาคารรัฐประศาสนภักดี ศูนย์ราชการเฉลิมพระเกียรติ 80 พรรษาฯ แจ้งวัฒนะ เขตหลักสี่ กรุงเทพฯ เมื่อวันที่ 30 มีนาคม 2560
 
**********************************



ที่มา : http://www.thaigov.go.th/news/contents/details/2851