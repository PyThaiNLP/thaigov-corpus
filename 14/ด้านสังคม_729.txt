รัฐบาลไทย-ข่าวทำเนียบรัฐบาล-สธ.ขอบคุณตูน บอดี้สแลม ร่วมทำสิ่งดีให้สังคม 







                                วันพฤหัสบดีที่ 5 ตุลาคม 2560                              





    368  













   สธ.ขอบคุณตูน บอดี้สแลม ร่วมทำสิ่งดีให้สังคม 
 

   กระทรวงสาธารณสุขขอบคุณตูน บอดี้สแลมที่ทำกิจกรรมดีๆให้สังคม เป็นการดำเนินงานตามแนวทางประชารัฐ และกระตุ้นให้ประชาชนได้ตระหนักถึงความสำคัญของการออกกำลังกาย 





      วันนี้(5 ตุลาคม 2560) ที่กระทรวงสาธารณสุข จังหวัดนนทบุรี นายแพทย์โอภาส การย์กวินพงศ์  รองปลัดกระทรวงสาธารณสุข ในฐานะโฆษกกระทรวงสาธารณสุข ให้สัมภาษณ์ว่า จากการที่ “ตูน บอดี้สแลม” หรือนายอาทิวราห์ คงมาลัย ได้จัดโครงการ“ก้าวคนละก้าวเพื่อ 11 โรงพยาบาลทั่วประเทศ” เพื่อช่วยเหลือในการซื้ออุปกรณ์ทางการแพทย์ ซึ่งการวิ่งจะเริ่มต้นวันที่ 1 พฤศจิกายน 2560 ที่อำเภอเบตง จังหวัดยะลา และจะสิ้นสุดที่อำเภอ แม่สาย จังหวัดเชียงราย ในวันที่25 ธันวาคม 2560 รวมระยะเวลา 55 วัน นั้น
 
          กระทรวงสาธารณสุขขอขอบคุณที่ได้ร่วมกันทำสิ่งดีๆให้กับประชาชนโดยเฉพาะอย่างยิ่งการส่งเสริมสุขภาพซึ่งนอกเหนือจากการจัดซื้ออุปกรณ์การแพทย์แล้วยังเป็นกระตุ้นให้ประชาชนได้ตระหนักถึงความสำคัญของการออกกำลังกายที่จะทำให้ทุกคนมีสุขภาพดีไม่เจ็บป่วย และยังเป็นการดำเนินงานตามแนวทางประชารัฐเป็นการรวมน้ำใจของประชาชนที่จะร่วมทำบุญกับศิลปินที่ตนเองชื่นชม เพื่อมอบสิ่งดีๆให้กับสังคม ผ่านทางโรงพยาบาลสังกัดกระทรวงสาธารณสุข ซึ่งสร้างจากภาษีของประชาชน

        ขอให้นายแพทย์สาธารณสุขจังหวัดและผู้อำนวยการโรงพยาบาลช่วยสนับสนุนและประชาสัมพันธ์ให้ประชาชนเข้าร่วมกิจกรรมในครั้งนี้รวมทั้งเป็นจุดเริ่มต้นของการออกกำลังกาย ขอแนะประชาชนที่จะเข้าร่วมต้องเตรียมความพร้อมของร่างกาย และรู้ความสามารถของตนเองว่าจะวิ่งไประยะทางเท่าไหร่ นายแพทย์โอภาส กล่าว
*****************      5 ตุลาคม 2560



ที่มา : http://www.thaigov.go.th/news/contents/details/7185