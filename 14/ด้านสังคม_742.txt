รัฐบาลไทย-ข่าวทำเนียบรัฐบาล-รมว.พม. เป็นประธานในพิธี “มอบบ้านเอื้ออาทร บ้านมั่นคง สร้างสุขอย่างยั่งยืน” ที่โครงการบ้านเอื้ออาทรนครชัยศรี (ท่าตำหนัก) จ.นครปฐม







                                วันจันทร์ที่ 9 ตุลาคม 2560                              





    496  













   รมว.พม. เป็นประธานในพิธี “มอบบ้านเอื้ออาทร บ้านมั่นคง สร้างสุขอย่างยั่งยืน” ที่โครงการบ้านเอื้ออาทรนครชัยศรี (ท่าตำหนัก) จ.นครปฐม
 

   รมว.พม. เป็นประธานในพิธี “มอบบ้านเอื้ออาทร บ้านมั่นคง สร้างสุขอย่างยั่งยืน” ที่โครงการบ้านเอื้ออาทรนครชัยศรี (ท่าตำหนัก) จ.นครปฐม 





วันนี้ (9 ต.ค. 60) เวลา 11.00 น. นายณรงค์ คงคำ โฆษกกระทรวงการพัฒนาสังคมและความมั่นคงของมนุษย์ เปิดเผยว่า พลตำรวจเอก อดุลย์ แสงสิงแก้ว รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) เป็นประธานในพิธี "มอบบ้านเอื้ออาทร บ้านมั่นคง สร้างสุขอย่างยั่งยืน” ให้แก่ประชาชนที่ได้รับผลกระทบจากโครงการพัฒนาริมฝั่งเจ้าพระยา เฟสแรก จำนวน 17 ครัวเรือน โดยมีนายสมชาติ ภาระสุวรรณ ผู้อำนวยการสถาบันพัฒนาองค์กรชุมชน (องค์การมหาชน) ดร.ธัชพล กาญจนกูล ผู้ว่าการการเคหะแห่งชาติ ผู้ว่าการการเคหะแห่งชาติ ให้การต้อนรับ พร้อมด้วยประชาชนจากเครือข่ายพัฒนาที่อยู่อาศัยในกรุงเทพฯ จำนวนประมาณ 100 คน เข้าร่วมงาน ณ โครงการบ้านเอื้ออาทรนครชัยศรี (ท่าตำหนัก) อำเภอนครชัยศรี จังหวัดนครปฐม
 
      พลตำรวจเอก อดุลย์ กล่าวว่า รัฐบาลได้ตระหนักถึงปัญหาความต้องการที่อยู่อาศัยของประชาชนผู้มี รายได้น้อย จึงมอบหมายให้กระทรวงการพัฒนาสังคมและความมั่นคงของมนุษย์ (พม.) จัดทำแผนยุทธศาสตร์ที่อยู่อาศัย ระยะ 20 ปี ซึ่งจากการสำรวจข้อมูลพบว่า ประเทศไทยมีจำนวนครัวเรือนทั่วประเทศประมาณ 25 ล้านครัวเรือน และยังขาดแคลนที่อยู่อาศัยอีกประมาณ 5 ล้านครัวเรือน ทั้งนี้ กระทรวง พม. ได้จัดทำแผนยุทธศาสตร์ที่อยู่อาศัย 20 ปี คือตั้งแต่ปี 2560-2579 โดยตั้งเป้าหมายว่า ภายในปี 2579 ประชาชนทุกคนต้องมีที่อยู่อาศัยที่มั่นคง และมีคุณภาพชีวิตที่ดี อีกทั้งรัฐบาลมีนโยบายดำเนินโครงการพัฒนาริมฝั่งแม่น้ำเจ้าพระยา เพื่อให้เป็นพื้นที่สันทนาการเป็นเส้นทางจักรยาน สถานที่ท่องเที่ยวพักผ่อนหย่อนใจ และออกกำลังกายจัดกิจกรรมเพื่อสุขภาพและนันทนาการ รวมทั้งเป็นพื้นที่ชมทัศนียภาพริมแม่น้ำเจ้าพระยา โดยมอบหมายให้กรุงเทพมหานครรับผิดชอบดำเนินโครงการดังกล่าว และมอบหมายให้กระทรวง พม. โดยสถาบันพัฒนาองค์กรชุมชน (องค์การมหาชน) (พอช.) จัดทำโครงการรองรับที่อยู่อาศัยให้ผู้ได้รับผลกระทบจากโครงการดังกล่าวร่วมกับชุมชน ซึ่งโครงการนี้ นับเป็นส่วนหนึ่งของยุทธศาสตร์ดังกล่าวด้วย ทำให้ประชาชนมีที่อยู่อาศัยที่มั่นคง มีสภาพแวดล้อมที่น่าอยู่ และมีคุณภาพชีวิตที่ดีขึ้นอย่างยั่งยืน ขณะเดียวกันรัฐบาลสามารถพัฒนาพื้นที่ริมฝั่งเจ้าพระยาให้เกิดประโยชน์ต่อสังคมส่วนรวมได้
 
        พลตำรวจเอก อดุลย์ กล่าวต่อไปว่า พอช. ได้จัดทำแผนงานรองรับประชาชนที่อยู่ริมฝั่งแม่น้ำเจ้าพระยา ในพื้นที่ 3 เขต คือ เขตดุสิต บางซื่อ และบางพลัด รวมจำนวน 12 ชุมชน คิดเป็น 309 ครัวเรือน ซึ่งที่ผ่านมา มีชาวบ้านจำนวน 5 ชุมชน ที่ได้รับผลกระทบ เข้าอยู่อาศัยในแฟลต ขส.ทบ. ย่านเกียกกาย เขตดุสิต กรุงเทพฯ ตั้งแต่ปลายปี 2559 ที่ผ่านมา จำนวน 64 ครัวเรือน (รวมผู้ได้รับผลกระทบจากโครงการก่อสร้างรัฐสภาแห่งใหม่) ส่วนโครงการบ้าน เอื้ออาทรนครชัยศรี จังหวัดนครปฐม มีชาวบ้านเข้าร่วมโครงการในเฟสแรกจำนวน 17 ครัวเรือน โดยมีพิธีมอบบ้าน ในวันนี้ ทั้งนี้ ชาวชุมชนริมฝั่งเจ้าพระยาที่ย้ายเข้าอยู่อาศัยในโครงการบ้านเอื้ออาทร คือ ชุมชนราชผาร่วมใจ และชุมชนศาลเจ้าแม่ทับทิม เขตดุสิต กรุงเทพฯ ซึ่งก่อนหน้านี้ชาวบ้านได้ร่วมกันจัดตั้งกลุ่มออมทรัพย์เพื่อเป็นทุนในการซื้อที่อยู่อาศัยใหม่ โดยมีราคาขายห้องละ 400,000 บาท สมาชิกออมสมทบ 40,000 บาท (จากเงินออมทรัพย์และเงินที่มาจากการช่วยเหลือของ กทม.) โดย พอช. ได้สนับสนุนสินเชื่อครัวเรือนละ 360,000 บาท ผ่อนชำระคืนระยะเวลา 20 ปี (240 งวดๆละ 2,376 บาท ตลอดสัญญา ) สำหรับโครงการเอื้ออาทรที่ท่าตำหนัก ตั้งอยู่ติดกับถนนใหญ่และอยู่ไม่ไกลจากกรุงเทพฯ เป็นอาคารชุด 5 ชั้น ขนาดห้อง 31 ตารางเมตร จำนวน 11 อาคาร รวม 495 ห้องๆ ละ 400,000 บาท ซึ่งขณะนี้ ยังมีห้องพักที่ว่างสามารถรองรับประชาชนที่สนใจได้อีกเป็นจำนวนมาก
 
       พลตำรวจเอก อดุลย์ กล่าวต่ออีกว่า นอกจากนี้ยังมีโครงการสร้างที่อยู่อาศัยใหม่ที่ตำบลบางใหญ่ อำเภอ บางใหญ่ จังหวัดนนทบุรี ซึ่งเป็นที่ดินของบริษัทบริหารสินทรัพย์กรุงเทพฯ หรือ BAM เนื้อที่ 2 ไร่เศษ ที่ชาวบ้านได้ทำสัญญาซื้อขายเรียบร้อยแล้ว ขณะนี้ กำลังเตรียมการก่อสร้างตามแผนงานการก่อสร้าง ซึ่งจะแล้วเสร็จภายในต้นปีหน้า โครงการดังกล่าวมีเนื้อที่ทั้งหมด 2 ไร่ 2 งาน 56 ตารางวา ราคาที่ดิน 10 ล้านบาทเศษ โดยจะก่อสร้างเป็นบ้านแถว 2 ชั้น ขนาด 4 X 8 ตารางวา รวมจำนวนทั้งสิ้น 63 ครัวเรือน โดย พอช. สนับสนุนงบช่วยเหลือและงบสร้างสาธารณูปโภคหลังละ 75,000 บาท และสินเชื่อซื้อที่ดินและสร้างบ้านไม่เกิน 360,000 บาท ระยะเวลาก่อสร้างประมาณ 6 เดือน หรือจะแล้วเสร็จประมาณต้นปี 2561 สามารถรองรับชาวบ้าน 4 ชุมชน คือ ชุมชนมิตรคาม 1 มิตรคาม 2 ศาลเจ้าแม่ทับทิม และราชผาทับทิม
 
      "อย่างไรก็ตาม ขณะนี้มีชาวชุมชนที่เข้าร่วมโครงการแล้วจำนวนทั้งสิ้น 150 ครัวเรือน แต่ยังมีบางชุมชนที่ขออยู่อาศัยในชุมชนเดิม ได้แก่ ชุมชนวัดเทวราชกุญชร เขตดุสิต จำนวน 33 ครัวเรือน โดยชาวบ้านยืนยันว่าชุมชน วัดเทวราชกุญชรเป็นชุมชนที่มีสัญญาเช่าที่ดินจากวัดเทวราชกุญชรอย่างถูกต้อง และอยู่อาศัยกันมานานหลายสิบปีแล้ว ซึ่งขณะนี้อยู่ระหว่างการเจรจากับกรุงเทพมหานคร ส่วนอีก 126 ครัวเรือน ไม่เข้าร่วมโครงการฯ โดยจะขอรับเงินชดเชยจากกรุงเทพมหานครและดำเนินการหาที่อยู่อาศัยเอง” พลตำรวจเอก อดุลย์ กล่าวในตอนท้าย



ที่มา : http://www.thaigov.go.th/news/contents/details/7243