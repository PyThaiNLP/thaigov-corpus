รัฐบาลไทย-ข่าวทำเนียบรัฐบาล-ปลัดกระทรวงดิจิทัลฯ เป็นประธานพิธีเปิดอบรมหลักสูตร “ความเข้าใจดิจิทัล” (Digital Literacy) 







                                วันอังคารที่ 4 เมษายน 2560                              





    343  













   ปลัดกระทรวงดิจิทัลฯ เป็นประธานพิธีเปิดอบรมหลักสูตร “ความเข้าใจดิจิทัล” (Digital Literacy) 
 

   ปลัดกระทรวงดิจิทัลฯ  





                นางสาววิไลลักษณ์ ชุลีวัฒนกุล ปลัดกระทรวงดิจิทัลเพื่อเศรษฐกิจและสังคม (ดีอี) เป็นประธานพิธีเปิดการอบรมหลักสูตร “ความเข้าใจดิจิทัล” (Digital Literacy) ภายใต้กิจกรรมพัฒนาศักยภาพคนพิการ ผู้ด้อยโอกาส และผู้สูงอายุด้วยเทคโนโลยีดิจิทัล ซึ่งเป็นกิจกรรมที่เน้นด้านการส่งเสริมให้กลุ่มบุคคลดังกล่าวให้มีโอกาสได้เรียนรู้และสามารถแสวงหาความรู้เกี่ยวกับเทคโนโลยีดิจิทัล เพื่อนำไปต่อยอดในการดำรงชีวิตและพัฒนาไปสู่การประกอบอาชีพได้ในอนาคต โดยกิจกรรมดังกล่าว มีหลักสูตรอบรมตั้งแต่การใช้คอมพิวเตอร์พื้นฐาน การใช้สื่อสังคมออนไลน์ Social Media Internet อบรมการสร้างเอกสาร การนำเสนอผลงานด้วย Power Point และหลักสูตรอื่นๆ ที่น่าสนใจ สำหรับการจัดฝึกอบรมในครั้งนี้ จัดขึ้นให้กับผู้ด้อยโอกาสในพื้นที่จังหวัดอุบลราชธานี โดยผู้เข้ารับการอบรมได้รับการถ่ายทอดความรู้เกี่ยวกับสิทธิและความรับผิดชอบ การเข้าถึงสื่อดิจิทัล การสื่อสารยุคดิจิทัล ความปลอดภัยยุคดิจิทัล ความเข้าใจสื่อดิจิทัล แนวปฏิบัติสังคมดิจิทัล สุขภาพดียุคดิจิทัล ดิจิทัลคอมเมิร์ซ และกฎหมายดิจิทัล ซึ่งหลังจากการฝึกอบรมเสร็จเรียบร้อย นางสาววิไลลักษณ์ฯ ได้กล่าวแสดงความยินดีกับผู้ผ่านการอบรมฯ และชื่นชมที่ได้มีส่วนร่วมในกิจกรรมที่เป็นประโยชน์ของกระทรวงฯ ณ สำนักงานส่งเสริมการศึกษานอกระบบและการศึกษาตามอัธยาศัย ตำบลฝางคำ จังหวัดอุบลราชธานี เมื่อวันที่ 2 เมษายน 2560
 

***************************



ที่มา : http://www.thaigov.go.th/news/contents/details/2871