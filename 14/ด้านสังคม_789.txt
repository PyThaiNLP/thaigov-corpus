รัฐบาลไทย-ข่าวทำเนียบรัฐบาล-กระทรวงสาธารณสุข จับมือกระทรวงดิจิทัลเพื่อเศรษฐกิจและสังคม และสำนักงานรัฐบาลอิเล็กทรอนิกส์ (องค์การมหาชน) พัฒนาหลักสูตรอบรมทักษะความรู้ด้านไอทีสำหรับบุคลากรสาธารณสุข รองรับสาธารณสุ







                                วันศุกร์ที่ 20 ตุลาคม 2560                              





    300  













   กระทรวงสาธารณสุข จับมือกระทรวงดิจิทัลเพื่อเศรษฐกิจและสังคม และสำนักงานรัฐบาลอิเล็กทรอนิกส์ (องค์การมหาชน) พัฒนาหลักสูตรอบรมทักษะความรู้ด้านไอทีสำหรับบุคลากรสาธารณสุข รองรับสาธารณสุ
 

    นายแพทย์โอภาส การย์กวินพงศ์ รองปลัดกระทรวงสาธารณสุขและโฆษกกระทรวงสาธารณสุข  





    นายแพทย์โอภาส การย์กวินพงศ์ รองปลัดกระทรวงสาธารณสุขและโฆษกกระทรวงสาธารณสุข ให้สัมภาษณ์กรณีสำนักงานส่งเสริมเศรษฐกิจ (ดีป้า) เผยแพร่ปัญหาการขาดแคลนบุคลากรด้านไอทีของภาครัฐ ว่า กระทรวงสาธารณสุข มีนโยบายการพัฒนาศักยภาพมนุษย์ในระบบสุขภาพที่ชัดเจน โดยรัฐมนตรีว่าการกระทรวงสาธารณสุข ได้กำชับให้ดำเนินงานอย่างจริงจังและต่อเนื่อง ตามแนวทางการประชุมระดับชาติ National Forum Human Resources for Health 2017:(HR4H Forum) มุ่งเน้นพัฒนากำลังคนด้านสุขภาพให้มีความรู้และทักษะด้านสารสนเทศสุขภาพ (eHealth) ได้ร่วมกับกระทรวงดิจิทัลเพื่อเศรษฐกิจและสังคม และสำนักงานรัฐบาลอิเล็กทรอนิกส์ (องค์การมหาชน) พัฒนาหลักสูตรอบรมทักษะความรู้ด้านไอทีสำหรับบุคลากรสาธารณสุขรองรับการเติบโตของประเทศไทยในยุคดิจิทัล รวมทั้งนายแพทย์เจษฎา  โชคดำรงสุข ปลัดกระทรวงสาธารณสุข ต้องการให้บุคลากรมีความรู้เรื่องไอทีด้านต่างๆ ที่ทันสมัย เช่น big data การใช้เทคโนโลยีที่ใช้ง่ายสะดวกมีประสิทธิภาพ พร้อมเป็นส่วนหนึ่งในขับเคลื่อนสู่ประเทศไทย 4.0
นายแพทย์โอภาสกล่าวต่อว่า ข้อมูลศูนย์เทคโนโลยีสารสนเทศและการสื่อสาร สำนักงานปลัดกระทรวงสาธารณสุข ระบุโรงพยาบาลในสังกัดกระทรวงสาธารณสุข ระดับจังหวัด และระดับอำเภอ ประกอบด้วย โรงพยาบาลศูนย์ โรงพยาบาลทั่วไป และโรงพยาบาลชุมชน จำนวน 896 แห่ง มีบุคลากรปฎิบัติงานด้านไอที ทั้งตรงตามตำแหน่งและเจ้าหน้าที่ในตำแหน่งงานอื่นที่มีความรู้ความสามารถด้านไอที มีใจรัก อาทิ นักวิชาการสาธารณสุข พยาบาล นักรังสีวิทยา นักเทคนิคการแพทย์ เป็นต้น ช่วยให้งานด้านไอทีดำเนินการได้อย่างมีประสิทธิภาพตรงตามบริบทของแต่ละโรงพยาบาล
          ทั้งนี้ เนื่องจากไอทีในระบบสุขภาพเป็นงานที่มีลักษณะพิเศษ หากผู้ปฎิบัติงานมีความรู้พื้นฐานด้านสุขภาพ จะทำให้การทำงานมีประสิทธิภาพสูง ดังนั้นกระทรวงสาธารณสุขได้เร่งรัดพัฒนาบุคลากรที่ปฏิบัติงานด้านสารสนเทศสุขภาพ (eHealth) ที่มีทักษะและความรู้ทางด้าน Data Scientists และ Data Analyst ร่วมกับความรู้ด้านการแพทย์และการสาธารณสุข โดยร่วมกับสำนักงาน กพ. ในเรื่องความก้าวหน้าทางวิชาชีพ รวมทั้งได้มีการลงนามความร่วมมือ กระทรวงดิจิทัลเพื่อเศรษฐกิจและสังคม (ดีอี) และสำนักงานรัฐบาลอิเล็กทรอนิกส์ (องค์การมหาชน)(สรอ.) เพื่อร่วมกันพัฒนาหลักสูตรอบรมทักษะความรู้ด้านไอทีสำหรับบุคลากรสาธารณสุขรองรับสาธารณสุข 4.0
          สำหรับอุปกรณ์และเครื่องมือด้านไอทีนั้น โรงพยาบาลทุกแห่งไม่ได้ขาดแคลนอุปกรณ์และเครื่องมือพื้นฐาน  ในส่วนอุปกรณ์เทคโนโลยีขั้นสูง ที่มีราคาสูงได้จัดสรรให้มีครบทุกเขตสุขภาพ ตามแผนพัฒนาระบบบริการสุขภาพ หรือ Service Plan ที่จะใช้ประโยชน์ทรัพยากรร่วมกันระหว่างหน่วยงาน ทั้งอุปกรณ์ไอที รวมถึงอุปกรณ์การแพทย์ ทำให้เกิดความคุ้มค่าในการใช้งบประมาณ
  ********************************  20 ตุลาคม 2560
 

 
 



ที่มา : http://www.thaigov.go.th/news/contents/details/7559