รัฐบาลไทย-ข่าวทำเนียบรัฐบาล-พล.อ.อ.ประจินฯ ร่วมพิธีเปิดศูนย์เรียนรู้ใกล้บ้านต้นแบบตำบลกู่ จ.ศรีสะเกษ







                                วันพฤหัสบดีที่ 2 พฤศจิกายน 2560                              





    301  













   พล.อ.อ.ประจินฯ ร่วมพิธีเปิดศูนย์เรียนรู้ใกล้บ้านต้นแบบตำบลกู่ จ.ศรีสะเกษ
 

   พล.อ.อ.ประจินฯ 





               พลอากาศเอก ประจิน จั่นตอง รองนายกรัฐมนตรี พร้อมด้วย นาวาอากาศเอก สมศักดิ์ ขาวสุวรรณ์ รองปลัดกระทรวงดิจิทัลเพื่อเศรษฐกิจและสังคม และคณะ ร่วมพิธีเปิดศูนย์เรียนรู้ใกล้บ้านต้นแบบตำบลกู่ อำเภอปรางค์กู่ จังหวัดศรีสะเกษ โดยสำนักงานอุทยานการเรียนรู้ (TK Park) ได้ร่วมมือกับหน่วยงานต่างๆ ได้แก่ กระทรวงดิจิทัลเพื่อเศรษฐกิจและสังคม สำนักงานส่งเสริมการศึกษานอกระบบและการศึกษาตามอัธยาศัย (กศน.) กรมการพัฒนาชุมชน สำนักงานกองทุนสนับสนุนการสร้างเสริมสุขภาพ (สสส.) มหาวิทยาลัยเกษตรศาสตร์ และสำนักงานพัฒนาวิทยาศาสตร์และเทคโนโลยีแห่งชาติ (สวทช.) ดำเนินโครงการพัฒนาศูนย์เรียนรู้ระดับตำบล ซึ่งการดำเนินงาน ในปีงบประมาณ 2560 มีศูนย์เรียนรู้ที่ได้รับการคัดเลือกเข้าร่วมโครงการ 200 แห่งทั่วประเทศ ในจำนวนนี้มีศูนย์เรียนรู้ที่มีความโดดเด่นได้รับการคัดเลือกเป็นต้นแบบ จำนวน 10 แห่ง สำหรับการขยายผลต่อไป ซึ่งศูนย์ดิจิทัลชุมชนตำบลกู่ อำเภอปรางค์กู่ จังหวัดศรีสะเกษ ได้รับการคัดเลือกให้เป็นหนึ่งในศูนย์เรียนรู้ต้นแบบ เนื่องจากมีความโดดเด่นในด้านศักยภาพของบุคลากรและผู้นำ ที่ตั้งของศูนย์เรียนรู้อยู่ใจกลางของชุมชน มีการบริหารงานที่เน้นการทำงานในรูปคณะกรรมการและการพัฒนาเยาวชนเพื่อช่วยเหลืองานในศูนย์เรียนรู้ และมีกิจกรรมการเรียนรู้ที่หลากหลาย ทั้งนี้ ในพิธีเปิดศูนย์ดังกล่าว ได้จัดให้มีการเยี่ยมชมศูนย์การเรียนรู้ฯ รวมทั้งกิจกรรมเกี่ยวกับวิถีชีวิตและการสืบทอดวัฒนธรรมประเพณี พร้อมด้วยกิจกรรมท่องเที่ยวเชิงวัฒนธรรมและสิ่งแวดล้อมในตำบลกู่ เมื่อวันที่ 1 พฤศจิกายน 2560 ณ ตำบลกู่ อำเภอปรางค์กู่ จังหวัดศรีสะเกษ
 
**********************



ที่มา : http://www.thaigov.go.th/news/contents/details/7767