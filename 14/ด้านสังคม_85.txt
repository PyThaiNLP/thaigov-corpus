รัฐบาลไทย-ข่าวทำเนียบรัฐบาล-รวท. ร่วมแสดงความยินดี การจับมือกันระหว่าง True Incube และ Withfluence







                                วันพุธที่ 5 เมษายน 2560                              





    701  













   รวท. ร่วมแสดงความยินดี การจับมือกันระหว่าง True Incube และ Withfluence
 

   รวท. ร่วมแสดงความยินดี การจับมือกันระหว่าง True Incube และ Withfluence

 





    29 มีนาคม 2560 กรุงเทพมหานคร/ สถาณทูตญี่ปุ่นประจำประเทศไทยและองค์การส่งเสริมการค้าต่างประเทศของญี่ปุ่น (เจโทร กรุงเทพฯ) จัดพิธีลงนามความร่วมมือระหว่าง TRUE Incube และ Withfluence ณ สถานเอกอัครราชทูตญี่ปุ่นประจำประเทศไทย โดยมี ดร.อรรชกา บุญเรือง รัฐมนตรีว่าการกระทรวงวิทยาศาสตร์และเทคโนโลยี ร่วมกล่าวสุนทรพจน์แสดงความยินดีและเป็นสักขีพยานในพิธีลงนามบันทึกข้อตกลงความร่วมมือ การลงทุนและร่วมพัฒนาเทคโนโลยีดิจิทัลและแพลตฟอร์มประมวลผลข้อมูลขนาดใหญ่อันชาญฉลาด
           สำหรับ True Incube ตั้งอยู่ในประเทศไทยและดำเนินการโดย บริษัท ทรูคอร์ปอเรชั่นซึ่งมีเป้าหมายเพื่อรองรับการเริ่มต้นธุรกิจในประเทศและต่างประเทศ  ส่วน Withfluence เป็นผู้ดำเนินการด้านเทคโนโลยีด้านการตลาดซึ่งรวบรวมแบรนด์จากทั่วทั้งเอเชีย เนื่องจากทั้งสองส่วนมีความเกี่ยวข้องกันและสามารถพัฒนาต่อยอดร่วมกันได้ จึงนำไปสู่ความร่วมมือดังกล่าว
          ดร.อรรชกา สีบุญเรือง รัฐมนตรีว่าการกระทรวงวิทยาศาสตร์และเทคโนโลยี และนายชิโรซะโดะชิมะ เอกอัครราชทูตญี่ปุ่นประจำประเทศไทย กล่าวถึงการลงนามความร่วมมือดังกล่าวว่า เป็นก้าวแรกของ True Incube และ Withfluence ที่จับมือกันเพื่อพัฒนาและขยายผลการตลาดเทคโนโลยีสื่อสังคมออนไลน์ในภูมิภาคเอเชียตะวันออกเฉียงใต้ เพื่อกระตุ้นธุรกิจบันเทิงและธุรกิจดิจิตอลรวมทั้งการพัฒนาเทคโนโลยีใหม่
          การทำงานร่วมกันในครั้งนี้ได้ร่วมกันพัฒนาเทคโนโลยีดิจิทัลใหม่ๆ เช่น การมีส่วนร่วมในการสร้างความรู้ ความเข้าใจ ขยายขีดความสามารถทางด้านสติปัญญาทางด้านการตลาด นอกจากนี้ยังสามารถใช้เทคโนโลยีในการในการเรียนรู้ข้อมูลเชิงลึกเกี่ยวกับแนวโน้มของตลาดท้องถิ่นสำหรับอุตสาหกรรมแฟชั่นและความงาม นอกจากนี้จากความร่วมมือดังกล่าวจะขยายตลาดอุตสาหกรรมบันเทิงในสังกัด True Music และสร้างความดึงดูดแก่แบรนด์ต่างๆที่ต้องการยกระดับผลิตภัณฑ์

 

ข่าว : นายปวีณ ควรแย้ม
ภาพและวีดีโอ : นายไววิทย์  ยอดประสิทธิ์,นางสาวพจนพร แสงสว่าง
กลุ่มงานประชาสัมพันธ์  กระทรวงวิทยาศาสตร์และเทคโนโลยี
โทร. 02 333 3728 - 3732  โทรสาร 02 333 3834
E-Mail : pr@most.go.th  Facebook : sciencethailand

  



ที่มา : http://www.thaigov.go.th/news/contents/details/2903