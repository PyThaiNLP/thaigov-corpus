รัฐบาลไทย-ข่าวทำเนียบรัฐบาล-พล.อ.อ.ประจินฯ พร้อมด้วย รมว.ดิจิทัลฯ และคณะ เยือนมณฑลเสฉวน หาแนวทางความร่วมมือ ด้านดิจิทัล







                                วันจันทร์ที่ 13 พฤศจิกายน 2560                              





    222  













   พล.อ.อ.ประจินฯ พร้อมด้วย รมว.ดิจิทัลฯ และคณะ เยือนมณฑลเสฉวน หาแนวทางความร่วมมือ ด้านดิจิทัล
 

   พล.อ.อ.ประจินฯ 





             พลอากาศเอก ประจิน จั่นตอง รองนายกรัฐมนตรี พร้อมด้วย ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) และคณะ เดินทางเยือนมณฑลเสฉวน สาธารณรัฐประชาชนจีน เพื่อหารือทวิภาคีกับ นายอิ่นจี่ ผู้ว่าการมณฑลเสฉวน และผู้บริหารระดับสูง โดยเป็นการกระชับความสัมพันธ์ในระดับรัฐบาล และแลกเปลี่ยนข้อมูลในด้านต่างๆ อาทิ นโยบายด้านเศรษฐกิจ การพัฒนาโครงสร้างพื้นฐาน และลู่ทางส่งเสริมความร่วมมือทวิภาคีระหว่างประเทศไทยและสาธารณรัฐประชาชนจีน นอกจากนี้ ยังได้เสนอถึงแนวทางการส่งเสริมความร่วมมือด้านเศรษฐกิจและนวัตกรรมในอนาคตระหว่างประเทศไทยกับมณฑลเสฉวน ในเรื่องที่เกี่ยวข้องกับการนำเทคโนโลยีดิจิทัลมาเป็นเครื่องมือในการพัฒนาเศรษฐกิจและสังคม ทั้งนี้ มณฑลเสฉวน หรือ ซื่อชวน มีการกระจายความเจริญและการขยายตัวทางเศรษฐกิจโดยใช้เทคโนโลยีดิจิทัล โดยโครงการดังกล่าว ได้ริเริ่มจากความร่วมมือของภาครัฐ และภาคเอกชน โดยมีความคล้ายคลึงกับโครงการ “เน็ตประชารัฐ” ของประเทศไทย ซึ่งนำเอาเทคโนโลยีอินเทอร์เน็ตความเร็วสูงสู่ประชาชนในระดับหมู่บ้าน ภายใต้วัตถุประสงค์คล้ายกันกับความมุ่งมั่นของรัฐบาลไทย ในการลดความเหลื่อมล้ำทางดิจิทัล และเพื่อให้เกิดการพัฒนาเศรษฐกิจและสังคมอย่างก้าวกระโดด เมื่อวันที่ 10 พฤศจิกายน 2560 ณ มณฑลเสฉวน สาธารณรัฐประชาชนจีน
 

*********************



ที่มา : http://www.thaigov.go.th/news/contents/details/8041