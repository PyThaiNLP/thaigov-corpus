รัฐบาลไทย-ข่าวทำเนียบรัฐบาล-จากหิ้งสู่ห้าง รวท. เยี่ยม สวทช. ผลักดันงานวิจัยใช้ได้จริง







                                วันพุธที่ 5 เมษายน 2560                              





    305  













   จากหิ้งสู่ห้าง รวท. เยี่ยม สวทช. ผลักดันงานวิจัยใช้ได้จริง
 

   จากหิ้งสู่ห้าง รวท. เยี่ยม สวทช. ผลักดันงานวิจัยใช้ได้จริง

 





 เมื่อวันที่ 3 เมษายน 2560 / ดร.อรรชกา สีบุญเรือง รัฐมนตรีว่าการกระทรวงวิทยาศาสตร์และเทคโนโลยี และคณะ เยี่ยมชมห้องปฎิบัติการของ สำนักงานพัฒนาวิทยาศาสตร์และเทคโนโลยีแห่งชาติ (สวทช.) โดยมี ดร.ณรงค์ ศิริเลิศวรกุล ผู้อำนวยการสำนักงานพัฒนาวิทยาศาสตร์และเทคโนโลยีแห่งชาติ (สวทช.) และคณะผู้บริหารให้การต้อนรับ ณ อุทยานวิทยาศาสตร์ประเทศไทย

สำหรับ อุทยานวิทยาศาสตร์ประเทศไทย ดำเนินการโดยสำนักงานพัฒนาวิทยาศาสตร์และเทคโนโลยีแห่งชาติ (สวทช.) บนพื้นที่กว่า 200 ไร่ ติดกับมหาวิทยาลัยธรรมศาสตร์ ศูนย์รังสิต และสถาบันเทคโนโลยีแห่งเอเชีย (AIT) ภายในอุทยานวิทยาศาสตร์ประเทศไทยเป็นที่ตั้งของ สวทช. รวมถึงศูนย์วิจัยแห่งชาติ 4 ศูนย์ ได้แก่ ศูนย์พันธุวิศวกรรมและเทคโนโลยีชีวภาพแห่งชาติ ศูนย์เทคโนโลยีโลหะและวัสดุแห่งชาติ ศูนย์อิเล็กทรอนิกส์และคอมพิวเตอร์แห่งชาติ และศูนย์นาโนเทคโนโลยีแห่งชาติ ซึ่งทำให้อุทยานวิทยาศาสตร์ประเทศไทย เป็นทำเลที่มีความพร้อมสูงสุดสำหรับกิจกรรมวิจัยและพัฒนา ซึ่งมีนักวิจัยอยู่รวมกันมากกว่า 3,700 คนและเป็นแหล่งรวมบุคลากรที่มีความสามารถขนาดใหญ่

ทั้งนี้ ดร.อรรชกา สีบุญเรือง รวท. ได้เยี่ยมชมห้องปฏิบัติการนวัตกรรมนาโนเพื่อผลิตภัณฑ์อาหารและการเกษตร และห้องปฏิบัติการนาโนเวชสำอาง NANOTEC เยี่ยมชมโรงงานผลิตเครื่องสำอางต้นแบบ GMP ผลิตอนุภาคนาโนจากสารสกัดสมุนไพรสำหรับ เครื่องสำอาง อาหาร ยา NANOTEC เยี่ยมชมศูนย์นวัตกรรมอาหารและอาหารสัตว์ BIOTEC เยี่ยมชมโรงงานต้นแบบอุปกรณ์การแพทย์ MTEC เยี่ยมชมห้องปฏิบัติการวิจัยเอกซเรย์ซีที และการสร้างภาพทางการแพทย์ (CTI) NECTEC เยี่ยมชมห้องปฏิบัติการระบบอัตโนมัติสำหรับกระบวนการทางวัดดุ และห้องปฏิบัติการวัสดุและงานระบบเพื่อใช้ประโยชน์ทางพลังงานไฟฟ้าเคมี MTEC เยี่ยมชมห้องปฏิบัติการวิจัยจีโนม BIOTEC เยี่ยมชมห้องปฏิบัติการเทคโนโลยีเอนไซม์ BIOTEC ร้านสุดท้ายเยี่ยมชมห้องปฏิบัติการ IPP และห้องปฏิบัติการ SMR, CDE, Center of Digtal Engineering NECTEC
 
ข่าว : นางสาว ศิริวรรณ หมิงหมัน
ภาพและวีดีโอ : นายปวีณ  ควรแย้ม,นายไววิทย์ ยอดประสิทธิ์
กลุ่มงานประชาสัมพันธ์  กระทรวงวิทยาศาสตร์และเทคโนโลยี
โทร. 02 333 3728 - 3732  โทรสาร 02 333 3834
E-Mail : pr@most.go.th  Facebook : sciencethailand



ที่มา : http://www.thaigov.go.th/news/contents/details/2905