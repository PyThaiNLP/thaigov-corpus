รัฐบาลไทย-ข่าวทำเนียบรัฐบาล-ปลัดกระทรวงดิจิทัลฯ เปิดการประชุมสมัชชาใหญ่สมัยที่ 14 ของ APT







                                วันพุธที่ 15 พฤศจิกายน 2560                              





    170  













   ปลัดกระทรวงดิจิทัลฯ เปิดการประชุมสมัชชาใหญ่สมัยที่ 14 ของ APT
 

   ปลัดกระทรวงดิจิทัลฯ 





               นางสาวอัจฉรินทร์ พัฒนพันธ์ชัย ปลัดกระทรวงดิจิทัลเพื่อเศรษฐกิจและสังคม (ดีอี) เป็นประธานเปิดการประชุมสมัชชาใหญ่ สมัยที่ 14 ขององค์การโทรคมนาคมแห่งเอเชียและแปซิฟิก (Asia-Pacific Telecommunity : APT) ซึ่งกระทรวงดิจิทัลฯ เป็นเจ้าภาพจัดขึ้นระหว่างวันที่ 15-17 พฤศจิกายน 2560 โดยได้รับเกียรติจาก Mr. Houlin Zhao เลขาธิการสหภาพโทรคมนาคมระหว่างประเทศ (ITU) ร่วมปาฐกถาพิเศษ สำหรับการประชุมสมัชชาใหญ่ เป็นองค์กรสูงสุดของ APT ที่จัดขึ้นทุกๆ 3 ปี เพื่อร่วมกันพิจารณาแผนยุทธศาสตร์ รวมทั้งเลือกตั้งเลขาธิการ และรองเลขาธิการ นอกจากนั้นจะจัดการประชุมคณะกรรมการจัดการ (Management Committee : MC) ครั้งที่ 41  ระหว่างวันที่ 19-22 พฤศจิกายน 2560 ซึ่งเป็นองค์กรบริหารของ APT จัดเป็นประจำทุกปี เพื่อพิจารณาและให้ความเห็นชอบแผนงานและโครงการของ APT รวมถึงการพิจารณาจัดสรรงบประมาณตามแผนงาน โดยมีสมาชิกของ APT เข้าร่วมการประชุมฯ จำนวน 38 ประเทศ รวมทั้งผู้แทนจากสมาชิกสมทบ สมาชิกในเครือหน่วยงาน และผู้แทนจากองค์การระหว่างประเทศ เมื่อวันที่ 15 พฤศจิกายน 2560 ณ โรงแรมเซ็นทารา แกรนด์ แอท เซ็นทรัลเวิร์ล ถนนพระราม 1 เขตปทุมวัน กรุงเทพฯ
 

**********************



ที่มา : http://www.thaigov.go.th/news/contents/details/8100