รัฐบาลไทย-ข่าวทำเนียบรัฐบาล-พล.อ.อ.ประจินฯ และ ดร.พิเชฐฯ ให้การต้อนรับ CEO บ.หัวเว่ยฯ ประเทศจีน







                                วันพุธที่ 22 พฤศจิกายน 2560                              





    167  













   พล.อ.อ.ประจินฯ และ ดร.พิเชฐฯ ให้การต้อนรับ CEO บ.หัวเว่ยฯ ประเทศจีน
 

   พล.อ.อ.ประจินฯ และ ดร.พิเชฐฯ 





             พลอากาศเอก ดร.ประจิน จั่นตอง รองนายกรัฐมนตรี ได้รับมอบหมายจาก พลเอก ประยุทธ์ จันทร์โอชา นายกรัฐมนตรี ให้เป็นผู้แทนต้อนรับการเข้าเยี่ยมคารวะจาก นายกัว ผิง ประธานเจ้าหน้าที่บริหาร และคณะผู้บริหารระดับสูงของ บริษัท หัวเว่ย เทคโนโลยี จำกัด ซึ่งเดินทางมาเข้าร่วมพิธีลงนามบันทึกความเข้าใจระหว่างกระทรวงดิจิทัลเพื่อเศรษฐกิจและสังคม กับ บริษัท หัวเว่ย เทคโนโลยี (ประเทศไทย) จากัด ว่าด้วยความร่วมมือระหว่างภาครัฐและภาคเอกชนด้านการเปลี่ยนผ่านทางดิจิทัลเพื่อขับเคลื่อนนโยบายไทยแลนด์ 4.0 โดยการลงนามฯ ครั้งนี้ สืบเนื่องมาจากการเยือนสาธารณรัฐประชาชนจีนของพลอากาศเอก ประจินฯ และ ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลฯ ระหว่างวันที่ 9-12 พฤศจิกายน 2560 ที่ผ่านมา ซึ่งได้เดินทางไปเยี่ยมชมกิจการของบริษัทฯ และเมืองอัจฉริยะ (Smart City) ที่บริษัทฯ เป็นผู้รับผิดชอบดำเนินการ จึงได้หารือร่วมกับผู้บริหารของบริษัทฯ ว่าเห็นควรให้มีการจัดทำบันทึกความเข้าใจระหว่างกันเพื่อการพัฒนาโครงสร้างพื้นฐานในการขับเคลื่อนนโยบายไทยแลนด์ 4.0 ต่อไป โดยการเดินทางเยือนไทยของผู้บริหารระดับสูงของหัวเว่ยครั้งนี้ ดร.พิเชฐฯ ยังได้ร่วมให้การต้อนรับด้วย เมื่อวันที่ 17 พฤศจิกายน 2560 ณ โรงแรม เดอะ ระวีกัลยา แบงค็อก เวลล์เนส คูซีน รีสอร์ท ถนนกรุงเกษม เขตพระนคร กรุงเทพฯ
 

********************



ที่มา : http://www.thaigov.go.th/news/contents/details/8281