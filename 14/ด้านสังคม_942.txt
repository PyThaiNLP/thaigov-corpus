รัฐบาลไทย-ข่าวทำเนียบรัฐบาล-รมว.ดิจิทัลฯ ตรวจเยี่ยมการดำเนินงาน “สถานีเคเบิลใต้น้ำ ชลี 2” จ.สงขลา







                                วันพุธที่ 29 พฤศจิกายน 2560                              





    155  













   รมว.ดิจิทัลฯ ตรวจเยี่ยมการดำเนินงาน “สถานีเคเบิลใต้น้ำ ชลี 2” จ.สงขลา
 

   รมว.ดิจิทัลฯ 





               ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) นำคณะผู้บริหารกระทรวงดิจิทัลฯ เยี่ยมชมสถานีเคเบิลใต้น้ำ ชลี 2 จังหวัดสงขลา ของบริษัท กสท โทรคมนาคม จำกัด (มหาชน) รัฐวิสาหกิจในสังกัดฯ พร้อมมอบนโยบายในการดำเนินงานโครงการยกระดับโครงสร้างพื้นฐานโทรคมนาคมเพื่อขับเคลื่อนเศรษฐกิจของประเทศ โดยการเพิ่มประสิทธิภาพโครงข่ายอินเทอร์เน็ตระหว่างประเทศสู่การเป็นศูนย์กลางการแลกเปลี่ยนข้อมูลดิจิทัลของภูมิภาคอาเซียน (ASEAN Digital Hub) ที่จะทำให้การเชื่อมต่อวงจรผ่านประเทศไทยมีราคาต้นทุนที่ต่ำลง และสนับสนุนให้ประเทศไทยสามารถเป็น ASEAN Digital Hub ตอนบนของภูมิภาคได้ ซึ่งส่งผลดีต่อผู้ใช้บริการในประเทศไทยที่จะได้รับบริการอินเทอร์เน็ตในราคาที่ไม่แพงและมีคุณภาพเพิ่มขึ้น อีกทั้งยังเป็นการเพิ่มขีดความสามารถในการแข่งขันของประเทศ ดึงดูดกลุ่มธุรกิจข้ามชาติให้เข้ามาลงทุนในประเทศไทยมากยิ่งขึ้น และส่งผลให้เกิดการจ้างงานที่สูงขึ้นต่อไปด้วย เมื่อวันที่ 27 พฤศจิกายน 2560 ณ สถานีเคเบิ้ลใต้น้ำ ชลี 2 ตำบลเขารูปช้าง อำเภอเมือง จังหวัดสงขลา
 

**************************



ที่มา : http://www.thaigov.go.th/news/contents/details/8435