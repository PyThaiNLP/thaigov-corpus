รัฐบาลไทย-ข่าวทำเนียบรัฐบาล-สธ. จัดทีมแพทย์ดูแล “ตูน บอดี้สแลม และทีมงานก้าวคนละก้าวเพื่อ 11 รพ.ทั่วประเทศ ตลอดเส้นทางวิ่ง เบตง-แม่สาย 2,191 กม. 







                                วันพุธที่ 6 ธันวาคม 2560                              





    146  













   สธ. จัดทีมแพทย์ดูแล “ตูน บอดี้สแลม และทีมงานก้าวคนละก้าวเพื่อ 11 รพ.ทั่วประเทศ ตลอดเส้นทางวิ่ง เบตง-แม่สาย 2,191 กม. 
 

   กระทรวงสาธารณสุข ให้สำนักงานสาธารณสุขจังหวัด จัดทีมแพทย์ รถพยาบาล ประจำจุด - ขบวนวิ่งในแต่ละจังหวัด ดูแลคุณตูนและทีมงานก้าวคนละก้าว เพื่อ 11 รพ.ทั่วประเทศ ตลอดเส้นทางการวิ่งตั้งแต่เบตง จนถึงแม่สายระยะทาง 2,191 กม.  





   กระทรวงสาธารณสุข ให้สำนักงานสาธารณสุขจังหวัด จัดทีมแพทย์ รถพยาบาล ประจำจุด - ขบวนวิ่งในแต่ละจังหวัด ดูแลคุณตูนและทีมงานก้าวคนละก้าว เพื่อ 11 รพ.ทั่วประเทศ ตลอดเส้นทางการวิ่งตั้งแต่เบตง จนถึงแม่สายระยะทาง 2,191 กม. 
วันนี้ (6 ธันวาคม 2560) ที่สนามกีฬายิงปืน อ.บางบัวทอง จ.นนทบุรี นายแพทย์เจษฎา  โชคดำรงสุข ปลัดกระทรวงสาธารณสุข พร้อมด้วยนายแพทย์ธเรศ กรัษนัยรวิวงค์  รองปลัดกระทรวงสาธารณสุข นายแพทย์วชิระ  เพ็งจันทร์ อธิบดีกรมอนามัย นายแพทย์วัฒนา โรจนวิจิตรกุล นายแพทย์สาธารณสุขจังหวัดนนทบุรี ผู้บริหาร และเจ้าหน้าที่ ร่วมต้อนรับและมอบเงินบริจาคเบื้องต้นจำนวน 1 ล้านบาท ร่วมโครงการก้าวคนละก้าว เพื่อ 11 รพ.ทั่วประเทศ ให้กับคุณ อาทิวราห์ คงมาลัย หรือตูน บอดี้สแลม 


นายแพทย์เจษฎากล่าวว่า กระทรวงสาธารณสุข ขอบคุณคุณตูนที่เข้าใจการทำงานของแพทย์ พยาบาล เจ้าหน้าที่สาธารณสุข ทำให้บุคลากรสาธารณสุขมีกำลังใจปฏิบัติงานดูแลพี่น้องประชาชน ขอเป็นตัวแทนชาวสาธารณสุข เป็นกำลังใจให้คุณตูนและทีมงานก้าวคนละก้าวเพื่อ 11 รพ.ทั่วประเทศ ถึงจุดหมาย อ.แม่สาย ด้วยความปลอดภัย โดยรัฐมนตรีว่าการกระทรวงสาธารณสุข มีความห่วงใยสุขภาพคุณตูนและทีมงาน ได้กำชับให้สำนักงานสาธารณสุขจังหวัดตามเส้นทางผ่าน จัดทีมแพทย์ รถพยาบาล ประจำจุดและติดตามขบวนวิ่งในแต่ละจังหวัด เพื่อให้การดูแลตลอดเส้นทางการวิ่ง ตั้งแต่อำเภอเบตง จังหวัดยะลา จนถึงอำเภอแม่สาย จังหวัดเชียงราย ระยะทาง 2,191 กม.
“ขอขอบคุณ คุณตูนที่เป็นแรงบันดาลใจของคนทั้งประเทศ ที่จะเริ่มวิ่งเพื่อให้มีสุขภาพดี ปลุกกระแสให้คนไทยหันมาออกกำลังกายเพื่อสุขภาพที่แข็งแรง ลดการเจ็บป่วย เป็นกำลังในการพัฒนาประเทศ และยังเป็นแรงบันดาลใจที่ทำให้ทุกคนได้เห็นว่าคนตัวเล็กๆ คนนึงที่ลุกขึ้นมาทำสิ่งดีๆ ให้ประเทศ ให้สังคม เกิดการเปลี่ยนแปลงที่ดี และขอให้กำลังใจคนที่คิดทำสิ่งดีๆ ให้ประเทศที่ทุกคนต้องจดจำในครั้งนี้” นายแพทย์เจษฎากล่าว 
  



ที่มา : http://www.thaigov.go.th/news/contents/details/8574