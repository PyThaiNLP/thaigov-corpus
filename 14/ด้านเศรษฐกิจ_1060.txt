รัฐบาลไทย-ข่าวทำเนียบรัฐบาล-สถาบันการบินพลเรือนมอบประกาศนียบัตรแก่ผู้สำเร็จการฝึกอบรมหลักสูตร Flight Line Marshaller รุ่นที่ 6







                                วันศุกร์ที่ 11 สิงหาคม 2560                              





    119  













   สถาบันการบินพลเรือนมอบประกาศนียบัตรแก่ผู้สำเร็จการฝึกอบรมหลักสูตร Flight Line Marshaller รุ่นที่ 6
 

   สถาบันการบินพลเรือน (สบพ.) กระทรวงคมนาคม จัดพิธีมอบประกาศนียบัตรหลักสูตร Flight Line Marshaller รุ่นที่ 6 โดยมี ดร.กนก สารสิทธิธรรม รองผู้ว่าการฝ่ายวิชาการ สบพ. เป็นประธานมอบประกาศนียบัตรให้แก่ผู้สำเร็จการฝึกอบรม เมื่อวันที่ 4 สิงหาคม 2560  





   สบพ. ได้จัดการฝึกอบรมหลักสูตร Flight Line Marshaller รุ่นที่ 6 ระหว่างวันที่ 1 - 4 สิงหาคม 2560 เพื่อสร้างความรู้ความเข้าใจเกี่ยวกับ กฎระเบียบ ข้อบังคับ และหน้าที่ความรับผิดชอบของเจ้าหน้าที่ผู้ให้สัญญาณในการนำอากาศยานเข้าสู่หลุมจอด รวมถึงขั้นตอนการส่งแปรสัญญาณการสื่อสารในการให้ทัศนะสัญญาณกับอากาศยาน ซึ่งเป็นการให้สัญญาณกับนักบิน ในขณะที่เครื่องบินกำลังเคลื่อนตัวเพื่อเข้าหลุมจอด และให้หยุดในตำแหน่งที่ถูกต้องตามแต่ละประเภทของเครื่องบินนั้น โดยมีบุคลากรจากท่าอากาศยานภายใต้การกำกับดูแลของบริษัท ท่าอากาศยานไทย จำกัด (มหาชน) ทั้ง 6 แห่ง ได้แก่ ท่าอากาศยานสุวรรณภูมิ ท่าอากาศยานดอนเมือง ท่าอากาศยานเชียงใหม่ ท่าอากาศยานแม่ฟ้าหลวงเชียงราย ท่าอากาศยานภูเก็ต และท่าอากาศยานหาดใหญ่ จำนวน 20 คน เข้ารับการฝึกอบรม ซึ่งเมื่อสำเร็จหลักสูตรผู้ผ่านการฝึกอบรมจะสามารถกำกับดูแลการปฏิบัติงานภายในพื้นที่ Airside เกิดความปลอดภัยสูงสุดตามมาตรฐานที่ ICAO กำหนด 



ที่มา : http://www.thaigov.go.th/news/contents/details/5873