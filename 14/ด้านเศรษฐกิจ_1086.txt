รัฐบาลไทย-ข่าวทำเนียบรัฐบาล-รองนายกฯ ประจิน นำทีมผู้บริหารกระทรวงดิจิทัลฯ ร่วมชมงาน Expo Astana 2017







                                วันพุธที่ 16 สิงหาคม 2560                              





    182  













   รองนายกฯ ประจิน นำทีมผู้บริหารกระทรวงดิจิทัลฯ ร่วมชมงาน Expo Astana 2017
 

   รองนายกฯ ประจิน  





                 พลอากาศเอก ประจิน จั่นตอง รองนายกรัฐมนตรี พร้อมด้วย ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) และผู้บริหารหน่วยงานในสังกัด ร่วมชมงาน Expo Astana 2017 ณ สาธารณรัฐคาซัคสถาน เพื่อเป็นการเตรียมความพร้อมในการเข้าร่วมงาน World Expo 2020 Dubai ที่กำหนดจัดขึ้นในระหว่างวันที่ 20 ตุลาคม - 10 เมษายน 2564 ณ เมืองดูไบ สหรัฐอาหรับเอมิเรตส์ โดยกระทรวงดิจิทัลฯ ได้รับมอบหมายให้เป็นหน่วยงานหลักรับผิดชอบการเข้าร่วมจัดนิทรรศการในงานดังกล่าว ตามมติคณะรัฐมนตรีเมื่อวันที่ 18 เมษายน 2560 สำหรับงาน World Expo 2020 Dubai ถือเป็นงานระดับ International Registered Exhibition ที่จัดขึ้นทุกๆ 5 ปี มีระยะเวลาการจัดงานไม่เกิน 6 เดือน และไม่มีข้อจำกัดด้านขนาดของพื้นที่จัดงาน ซึ่งการกำหนดธีม (Theme) งาน จะต้องเริ่มดำเนินการในเดือนกันยายน 2560 พร้อมกันนี้ยังมีการหารือกับผู้บริหารการจัดงานของสหรัฐอาหรับเอมิเรตส์ เพื่อยืนยันในการเข้าร่วมงานดังกล่าว โดยจะมีการหารือในรายละเอียดกันต่อไป การเดินทางเข้าร่วมชมงาน Expo Astana 2017 ครั้งนี้มีขึ้น เมื่อวันที่ 11 สิงหาคม 2560 ณ กรุงอัสตานา สาธารณรัฐคาซัคสถาน
 
**********************



ที่มา : http://www.thaigov.go.th/news/contents/details/5969