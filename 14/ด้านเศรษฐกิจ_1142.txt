รัฐบาลไทย-ข่าวทำเนียบรัฐบาล-กระทรวงเกษตรฯ  รวมพลังจิตอาสา จัดใหญ่ Big Cleaning Day เฉลิมพระเกียรติพระสมเด็จพระนางเจ้าสิริกิติ์ พระบรมราชินีนาถ







                                วันศุกร์ที่ 25 สิงหาคม 2560                              





    187  













   กระทรวงเกษตรฯ  รวมพลังจิตอาสา จัดใหญ่ Big Cleaning Day เฉลิมพระเกียรติพระสมเด็จพระนางเจ้าสิริกิติ์ พระบรมราชินีนาถ
 

   กระทรวงเกษตรฯ  รวมพลังจิตอาสา จัดใหญ่ Big Cleaning Day เฉลิมพระเกียรติพระสมเด็จพระนางเจ้าสิริกิติ์ พระบรมราชินีนาถ 





     นายสุรพงษ์เจียสกุลรองปลัดกระทรวงเกษตรและสหกรณ์กล่าวในโอกาสเป็นประธานพิธีเปิดกิจกรรมโครงการ Big Cleaning Day ว่าตามมติที่ประชุมคณะกรรมการสวัสดิการสำนักงานปลัดกระทรวงเกษตรและสหกรณ์(สป.กษ.) เห็นชอบให้ดำเนินการแต่งตั้งคณะทำงานBig Cleaning Day สป.กษ.เพื่อให้กระทรวงเกษตรและสหกรณ์เป็นองค์กรน่าอยู่ น่ามอง และเกิดประโยชน์แก่ผู้มาติดต่อราชการในกระทรวงฯ โดยให้หน่วยงานในสังกัดสป.กษ.มีส่วนร่วมในการดำเนินกิจกรรม และเพื่อเป็นไปตามแผนเสริมสร้างความผาสุกและความผูกพันของบุคลากรที่มีต่อองค์กรของสป.กษ.ประจำปี2559 - 2561 ด้านกายภาพ กลยุทธ์ที่ 1 การพัฒนาสภาพแวดล้อมในการปฏิบัติงานที่ดี ดังนั้น จึงได้จัด “โครงการ จิตอาสา Big Cleaning Day เพื่อเฉลิมพระเกียรติพระสมเด็จพระนางเจ้าสิริกิติ์  พระบรมราชินีนาถ เนื่องในโอกาสทรงพระเจริญพระชนมพรรษา85 พรรษาของสำนักงานปลัดกระทรวงเกษตรและสหกรณ์” ขึ้น ในวันที่ 25 สิงหาคม 2560 ณ กระทรวงเกษตรและสหกรณ์ อีกทั้งเพื่อเพิ่มประสิทธิภาพในการบริหารจัดการและให้หน่วยงานภายในสำนักงานมีระบบบริหารและการจัดการที่ดีสามารถพัฒนาประสิทธิภาพในการทำงานเพิ่มผลผลิต
         นอกจากนี้ ยังประกอบด้วยกิจกรรม 5 ส ได้แก่ สะสาง สะดวก สะอาด สุขลักษณะ และสร้างนิสัย ซึ่งเป็นกิจกรรมที่ช่วยพัฒนาบุคลากรให้มีคุณภาพ เป็นการจัดระเบียบและสภาพแวดล้อมที่ดีให้กับองค์กร มีการปรับปรุงสภาพแวดล้อมในการทำงานเพื่อให้เกิดสภาพการทำงานที่ดี เป็นระเบียบ สะอาด และเพิ่มประสิทธิภาพและความปลอดภัยในการปฏิบัติงาน ทำให้สถานที่ทำงานและสภาพแวดล้อมการทำงาน สะอาด ปราศจากสิ่งสกปรก บุคลากรมีสุขภาพกายและจิตดี มีระเบียบวินัยในการทำงานมากขึ้นลดการเก็บเอกสารที่ซ้ำซ้อนลง เป็นการขจัดความสิ้นเปลืองของทรัพยากร วัสดุ และงบประมาณของหน่วยงาน   
 
กลุ่มโฆษกและวิเคราะห์ข่าว กองเกษตรสารนิเทศ 
สำนักงานปลัดกระทรวงเกษตรและสหกรณ์ 
โทร 02-2810859 แฟกซ์ 02-2822871
moacnews@gmail.com
www.moac.go.th
www.facebook.com/kasetthai
         



ที่มา : http://www.thaigov.go.th/news/contents/details/6191