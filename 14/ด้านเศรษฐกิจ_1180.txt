รัฐบาลไทย-ข่าวทำเนียบรัฐบาล-สำนักงานสลากกินแบ่งรัฐบาลพร้อมออกสลากสัญจร งวดประจำวันที่ 1 กันยายน 2560 นี้ ณ ห้องธนารมย์แกรนด์  โรงแรมธรรมรินทร์ ธนา อำเภอเมืองตรัง จังหวัดตรัง







                                วันพุธที่ 30 สิงหาคม 2560                              





    171  





      พิมพ์    
     
    
















   สำนักงานสลากกินแบ่งรัฐบาลพร้อมออกสลากสัญจร งวดประจำวันที่ 1 กันยายน 2560 นี้ ณ ห้องธนารมย์แกรนด์  โรงแรมธรรมรินทร์ ธนา อำเภอเมืองตรัง จังหวัดตรัง
 

   ในการออกรางวัลงวดประจำวันที่ 1 กันยายน 2560 นี้ สำนักงานสลากกินแบ่งรัฐบาลจะเดินทางไปออกรางวัลสลากสัญจร ณ ห้องธนารมย์แกรนด์  โรงแรมธรรมรินทร์ ธนา อำเภอเมืองตรัง จังหวัดตรัง  เพื่อเปิดโอกาสให้ประชาชนในต่างจังหวัดได้เห็นขั้นตอนและวิธีการ 





สำนักงานสลากกินแบ่งรัฐบาลพร้อมออกสลากสัญจร งวดประจำวันที่ 1 กันยายน 2560 นี้ ณ ห้องธนารมย์แกรนด์  โรงแรมธรรมรินทร์ ธนา อำเภอเมืองตรัง จังหวัดตรัง
 
พลตรีฉลองรัฐ  นาคอาทิตย์ ผู้อำนวยการสำนักงานสลากกินแบ่งรัฐบาล เปิดเผยต่อผู้สื่อข่าวว่า ในการออกรางวัลงวดประจำวันที่ 1 กันยายน 2560 นี้ สำนักงานสลากกินแบ่งรัฐบาลจะเดินทางไปออกรางวัลสลากสัญจร ณ ห้องธนารมย์แกรนด์  โรงแรมธรรมรินทร์ ธนา อำเภอเมืองตรัง จังหวัดตรัง  เพื่อเปิดโอกาสให้ประชาชนในต่างจังหวัดได้เห็นขั้นตอนและวิธีการตลอดจนอุปกรณ์ที่ใช้ในการออกรางวัลด้วยตนเอง จะได้ไม่หลงเชื่อข่าวลือเรื่องเลขเด็ดจากกลุ่มมิจฉาชีพที่ทำการหลอกลวงต้มตุ๋นโดยการส่งจดหมายแอบอ้างว่าสามารถให้ตัวเลขที่จะออกรางวัลได้  สำหรับการออกรางวัลครั้งนี้ ผู้ว่าราชการจังหวัดตรัง ให้เกียรติเป็นประธานกรรมการออกรางวัลรวมทั้งข้าราชการระดับสูง ผู้นำชุมชนและผู้แทนสื่อมวลชนในพื้นที่ร่วมเป็นคณะกรรมการออกรางวัล รวมทั้งจะเชิญข้าราชการของจังหวัดร่วมทำหน้าที่หมุนวงล้อสลับกับพนักงานหมุนวงล้อของสำนักงานสลากกินแบ่งรัฐบาลด้วย 
               
ประชาชนที่สนใจสามารถเข้าชมการออกรางวัลได้ด้วยตนเองโดยไม่มีค่าใช้จ่าย พร้อมนำบัตรประจำตัวประชาชนแสดงในวันดังกล่าวด้วย นอกจากนี้ ยังสามารถรับชมการถ่ายทอดสดได้ทางช่องทางต่างๆ ดังนี้

สถานีวิทยุโทรทัศน์แห่งประเทศไทย ช่อง 11 กรมประชาสัมพันธ์ ตั้งแต่เวลา 15.00 - 16.00 น.
สถานีโทรทัศน์ไทยรัฐทีวี ตั้งแต่เวลา 14.00 เป็นต้นไป
สถานีโทรทัศน์ข่าวสปริงนิวส์ ตั้งแต่เวลา 14.30 น. เป็นต้นไป
รับฟังการถ่ายทอดเสียงทางสถานีวิทยุกระจายเสียงแห่งประเทศไทย กรมประชาสัมพันธ์ และทางสถานีวิทยุสปริงเรดิโอ เอฟเอ็ม 98.5 MHz ตั้งแต่เวลา 14.30 น. เป็นต้นไป

ผู้อำนวยการสำนักงานสลากกินแบ่งรัฐบาล กล่าวเพิ่มเติมว่า นอกจากการเดินทางมาออกรางวัลสลากสัญจรแล้ว สำนักงานสลากกินแบ่งรัฐบาลยังได้จัดกิจกรรมเพื่อดูแลสังคม โดยร่วมกับสถาบันสุขภาพเด็กแห่งชาติมหาราชินี จัดกิจกรรมเลี้ยงอาหารกลางวันเด็ก และจัดหน่วยแพทย์เคลื่อนที่ให้บริการตรวจสุขภาพแก่เด็ก ณ ศูนย์การศึกษาพิเศษ เขตการศึกษา 4 จังหวัดตรัง ในวันที่ 31 สิงหาคม 2560 และให้บริการตรวจรักษาโรคแก่ประชาชนทั่วไปบริเวณห้องธนารมย์แกรนด์  โรงแรมธรรมรินทร์ ธนา อำเภอเมืองตรัง จังหวัดตรัง ในวันที่ 1 กันยายน ๒๕๖๐  ผู้อำนวยการสำนักงานสลากกินแบ่งรัฐบาลกล่าวในตอนท้ายว่า สำนักงานสลาก   กินแบ่งรัฐบาลขอเชิญพี่น้องประชาชนชาวจังหวัดตรัง และจังหวัดใกล้เคียงร่วมชมการออกรางวัลสลากสัญจรครั้งนี้ได้ในวันที่ 1 กันยายน 2560 รวมทั้งติดตามความเคลื่อนไหวและภารกิจที่น่าสนใจของสำนักงานสลาก  กินแบ่งรัฐบาล ได้ที่  www.glo.or.th  



ที่มา : http://www.thaigov.go.th/news/contents/details/6308