รัฐบาลไทย-ข่าวทำเนียบรัฐบาล-กรมบัญชีกลางแจงความคืบหน้า พ.ร.บ.การจัดซื้อจัดจ้างและการบริหารพัสดุภาครัฐ พ.ศ. 2560







                                วันพุธที่ 30 สิงหาคม 2560                              





    4,117  





      พิมพ์    
     
    
















   กรมบัญชีกลางแจงความคืบหน้า พ.ร.บ.การจัดซื้อจัดจ้างและการบริหารพัสดุภาครัฐ พ.ศ. 2560
 

   ความคืบหน้าของพระราชบัญญัติการจัดซื้อจัดจ้างและการบริหารพัสดุภาครัฐ พ.ศ. 2560 ว่า เมื่อวันที่ 29 สิงหาคม 2560 ที่ผ่านมา ได้มีการประชุมคณะกรรมการนโยบายการจัดซื้อจัดจ้างและการบริหารพัสดุภาครัฐ เป็นครั้งแรก โดยมีรัฐมนตรีว่าการกระทรวงการคลัง เป็นประธาน 





   นางสาวสุทธิรัตน์ รัตนโชติ อธิบดีกรมบัญชีกลาง เปิดเผยถึงความคืบหน้าของพระราชบัญญัติการจัดซื้อจัดจ้างและการบริหารพัสดุภาครัฐ พ.ศ. 2560 ว่า เมื่อวันที่ 29 สิงหาคม 2560 ที่ผ่านมา ได้มีการประชุมคณะกรรมการนโยบายการจัดซื้อจัดจ้างและการบริหารพัสดุภาครัฐ เป็นครั้งแรก โดยมีรัฐมนตรีว่าการกระทรวงการคลัง เป็นประธาน พร้อมด้วยผู้แทนจากภาครัฐ ภาคเอกชน สภาหอการค้าไทย สภาอุตสาหกรรมแห่งประเทศไทย และผู้ทรงคุณวุฒิที่มีความเชี่ยวชาญจากสภาวิชาชีพ เช่น สภาวิศวกร สภาสถาปนิก ร่วมประชุม  เพื่อให้การจัดซื้อจัดจ้างของทุกหน่วยงานทำได้อย่างราบรื่น รวมทั้งมอบหมายให้กรมบัญชีกลางเร่งประชุมคณะกรรมการนโยบายครั้งต่อไปในช่วงสัปดาห์หน้า และในวันนี้ (30 ส.ค.) ได้ประชุมคณะกรรมการวินิจฉัยปัญหาการจัดซื้อจัดจ้างและการบริหารพัสดุภาครัฐ โดยมีมาตรเพิ่มประสิทธิภาพการใช้จ่ายงบประมาณรายจ่ายประจำปีงบประมาณ พ.ศ. 2560 และงบประมาณรายจ่ายเพิ่มเติม ประจำปีงบประมาณ พ.ศ. 2560 ทั้งนี้ เพื่อให้เกิดความคล่องตัวมากยิ่งขึ้น คณะกรรมการนโยบายและคณะกรรมการวินิจฉัยได้แต่งตั้งคณะอนุกรรมการ เพื่อให้การปฏิบัติงานเป็นไปอย่างรวดเร็วมากยิ่งขึ้น
     
อธิบดีกรมบัญชีกลาง กล่าวต่ออีกว่า ในช่วงระหว่างการปรับเปลี่ยนมาใช้ พ.ร.บ.การจัดซื้อจัดจ้างและการบริหารพัสดุภาครัฐ พ.ศ. 2560 นั้น กรมบัญชีกลางได้มีการอบรมสร้างความรู้ ความเข้าใจแก่บุคลากรของสำนักงานคลังเขต และคลังจังหวัดซึ่งมีที่ตั้งอยู่ทั่วประเทศ เพื่อให้สามารถกระจายถ่ายทอดความรู้ให้กับหน่วยงานในส่วนภูมิภาคได้อย่างถูกต้องชัดเจน พร้อมทั้งเร่งดำเนินการประชาสัมพันธ์ทำความเข้าใจกับส่วนราชการ รัฐวิสาหกิจ และหน่วยงานที่เกี่ยวข้อง โดยผ่านช่องทางต่างๆ เพื่อให้สามารถปฏิบัติตาม พ.ร.บ. การจัดซื้อจัดจ้างและการบริหารพัสดุภาครัฐ พ.ศ. 2560 ได้อย่างถูกต้อง โดยเฉพาะอย่างยิ่งในเว็บไซต์ของกรมบัญชีกลางของ www.gprocurement.go.th และ facebook การจัดซื้อจัดจ้างภาครัฐ ก็จะได้คำตอบที่ถูกต้อง รวดเร็วและชัดเจน

  



ที่มา : http://www.thaigov.go.th/news/contents/details/6326