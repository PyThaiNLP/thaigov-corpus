รัฐบาลไทย-ข่าวทำเนียบรัฐบาล-กรุงไทยลดดอกเบี้ย Super Easy เหลือ 18% ต่อปี ตลอดอายุสัญญา 5 ปี







                                วันจันทร์ที่ 3 เมษายน 2560                              





    176  













   กรุงไทยลดดอกเบี้ย Super Easy เหลือ 18% ต่อปี ตลอดอายุสัญญา 5 ปี
 

   ธนาคารกรุงไทยจัดโปรโมชั่นลดดอกเบี้ย สินเชื่อกรุงไทย Super Easy เหลือ 18% ต่อปี ตลอดอายุสัญญา 5 ปี สำหรับผู้สมัครและได้รับอนุมัติภายในวันที่ 30 มิถุนายนนี้ โดยให้กู้ 5 เท่าของรายได้ สูงสุด 1 ล้านบาทกับผู้ที่มีเงินเดือนประจำ 





   ธนาคารกรุงไทยจัดโปรโมชั่นลดดอกเบี้ย สินเชื่อกรุงไทย Super Easy เหลือ 18% ต่อปี ตลอดอายุสัญญา 5 ปี สำหรับผู้สมัครและได้รับอนุมัติภายในวันที่ 30 มิถุนายนนี้ โดยให้กู้ 5 เท่าของรายได้ สูงสุด 1 ล้านบาทกับผู้ที่มีเงินเดือนประจำ โดยไม่ต้องมีหลักประกันและไม่ต้องมีบัญชีเงินเดือนผ่านธนาคาร รวมทั้งลดดอกเบี้ยสินเชื่ออเนกประสงค์ 5 Plus และสินเชื่ออเนกประสงค์ เพื่อเป็นสวัสดิการข้าราชการและพนักงานรัฐวิสาหกิจฯ

นายลือชัย ชัยปริญญา ผู้ช่วยกรรมการผู้จัดการใหญ่อาวุโส สายงานกลยุทธ์และผลิตภัณฑ์รายย่อย ธนาคารกรุงไทย เปิดเผยว่า ธนาคารได้จัดโปรโมชั่นสำหรับสินเชื่อกรุงไทย Super Easy โดยคิดอัตราดอกเบี้ยพิเศษเพียง 18% ต่อปี จากปกติที่คิดในอัตรา 20% ต่อปี ตลอดอายุสัญญากู้ไม่เกิน 5 ปี สำหรับลูกค้าที่สมัครและได้รับอนุมัติภายในวันที่ 30 มิถุนายน 2560  

“สินเชื่อกรุงไทย Super Easy เป็นสินเชื่อบุคคลที่ให้กับพนักงานที่มีเงินเดือนประจำเดือนละ 20,000 บาทขึ้นไป ให้กู้ไม่เกิน 5 เท่าของรายได้ สูงสุด 1 ล้านบาท โดยไม่ต้องมีหลักประกัน และไม่ต้องมีบัญชีเงินเดือนผ่านธนาคาร เพื่อใช้เสริมสภาพคล่องยามฉุกเฉิน และลดการพึ่งพาเงินกู้นอกระบบ”

นอกจากนี้ ธนาคารยังลดอัตราดอกเบี้ยสินเชื่อบุคคลอีก 2 ประเภท ได้แก่ สินเชื่ออเนกประสงค์ 5 Plus สำหรับพนักงานบริษัทเอกชนที่มีบัญชีเงินเดือนผ่านธนาคาร ลดดอกเบี้ยลง 1.5% ต่อปี เหลือเพียงอัตรา MRR +5.50% ต่อปี ตลอดอายุสัญญากู้ 5 ปี และ สินเชื่ออเนกประสงค์เพื่อเป็นสวัสดิการข้าราชการและพนักงานรัฐวิสาหกิจฯ ลดดอกเบี้ยลง 1% ต่อปี จากอัตราปกติ เป็นระยะเวลา 6 เดือน สำหรับผู้ที่ยื่นขอสินเชื่อ และได้รับอนุมัติภายในวันที่  31 พฤษภาคมนี้ สนใจติดต่อได้ที่สาขากว่า 1,200 แห่งทั่วประเทศ หรือสอบถามเพิ่มเติม KTB Call Center 02-111-1111

ฝ่ายสื่อสารองค์กรและภาพลักษณ์
โทร. 0-2208-4174-7

ที่มา : กระทรวงการคลัง
ผู้นำเสนอ : กลุ่มสารนิเทศการคลัง สำนักงานปลัดกระทรวงการคลัง 



ที่มา : http://www.thaigov.go.th/news/contents/details/2842