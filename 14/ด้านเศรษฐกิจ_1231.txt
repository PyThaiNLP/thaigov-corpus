รัฐบาลไทย-ข่าวทำเนียบรัฐบาล-กบข. จับมือ ทรูมูฟ เอช จัดโครงการพิเศษ มอบสิทธิประโยชน์แก่สมาชิก กบข.







                                วันศุกร์ที่ 8 กันยายน 2560                              





    822  





      พิมพ์    
     
    
















   กบข. จับมือ ทรูมูฟ เอช จัดโครงการพิเศษ มอบสิทธิประโยชน์แก่สมาชิก กบข.
 

   กบข. จับมือ ทรูมูฟ เอช จัดโครงการพิเศษ มอบสิทธิประโยชน์แก่สมาชิก กบข. รับส่วนลดสมาร์ทโฟนหลากหลายรุ่นสูงสุด 10,000 บาท พร้อมใช้งาน 4G ได้ไม่จำกัดเติมเต็มชีวิตยุคดิจิทัลของข้าราชการ สมาชิก กบข. ขานรับนโยบายไทยแลนด์ 4.0 





   กองทุนบำเหน็จบำนาญข้าราชการ (กบข.) ร่วมกับ ทรูมูฟ เอช เดินหน้าสนับสนุนสมาชิก กบข. เต็มอิ่มกับชีวิตดิจิทัล สอดรับกับนโยบายไทยแลนด์ 4.0 จัดโครงการพิเศษมอบสิทธิประโยชน์แก่สมาชิก กบข. กว่า 1 ล้านคนทั่วประเทศ สุดคุ้มทั้งส่วนลดค่าเครื่องสมาร์ทโฟน หลากหลายรุ่นสูงสุด 10,000 บาท และส่วนลดค่าบริการรายเดือนสูงสุด 50% นาน 12 เดือน พร้อมแพ็กเกจ 4G ใช้งานได้ไม่จำกัด และโทรหาสมาชิก กบข. ที่ร่วมโครงการฯ ฟรีไม่อั้น จัดเต็มทั้งความคุ้มค่า ช่วยประหยัดค่าใช้จ่าย และตอบสนองไลฟ์สไตล์และการทำงานในยุคดิจิทัลได้อย่างลงตัว

ดร.ศรีกัญญา ยาทิพย์ รองเลขาธิการกลุ่มงานสมาชิกสัมพันธ์ รักษาการในตำแหน่งเลขาธิการ คณะกรรมการกองทุนบำเหน็จบำนาญข้าราชการ (กบข.)  กล่าวถึงสวัสดิการล่าสุด ที่ กบข. ร่วมกับ ทรูมูฟ เอช มอบสิทธิพิเศษให้กับสมาชิก เป็นส่วนลดค่าเครื่องสูงสุด 10,000 บาท และส่วนลดค่าบริการสูงสุด 50% คาดว่าโครงการนี้จะได้รับการตอบรับที่ดีจากสมาชิก กบข. ที่ปัจจุบันมีจำนวนกว่า 1 ล้านคน

ดร.ศรีกัญญา กล่าวถึงเหตุผลหลักที่ร่วมกับทรูมูฟ เอช จัดสวัสดิการนี้ขึ้นมา เพราะเล็งเห็นว่าทรูมูฟ เอช มีครบทุกคลื่นความถี่ มีเครือข่ายที่เข้าถึงทุกพื้นที่ทั่วประเทศไทย ซึ่งเป็นหัวใจสำคัญที่จะทำให้สมาชิก กบข. สามารถสื่อสารผ่านสมาร์ทโฟนได้อย่างมีประสิทธิภาพ นอกจากจะทำให้สมาชิกทราบข้อมูลข่าวสารทันเหตุการณ์แล้ว ยังเอื้อให้สมาชิกสามารถใช้ GPF Mobile App ได้สะดวกยิ่งขึ้น ตรวจสอบยอดเงินในบัญชีได้ง่ายขึ้น ใช้บริการต่าง ๆ ของ กบข. ได้เร็วขึ้น ปัจจุบัน กบข. มียอดผู้ใช้บริการ GPF Mobile App ประมาณ 77,000 ราย คาดการณ์ว่าการร่วมมือกับทรูมูฟ เอช ในครั้งนี้ จะช่วยเพิ่มยอดผู้ใช้บริการ GPF Mobile App ให้มากขึ้น

ในส่วนของการประชาสัมพันธ์ ดร.ศรีกัญญาเปิดเผยว่า กบข. จะส่งจดหมายอิเล็กทรอนิกส์ให้กับสมาชิก 366,000 ราย พร้อมแจ้งข่าวสารผ่านกิจกรรมบรรยาย และทำจดหมายเวียนแจ้งให้หน่วยราชการ 7,300 หน่วยทั่วประเทศ ทราบถึงสิทธิพิเศษนี้ โดยจะประชาสัมพันธ์ผ่านสื่อ กบข. ทุกช่องทางตั้งแต่เดือนกันยายนนี้เป็นต้นไป

นายทรงธรรม เพียรพัฒนาวิทย์ หัวหน้าคณะผู้บริหารด้านธุรกิจองค์กร บมจ.ทรู คอร์ปอเรชั่น กล่าวว่า ทรูมูฟ เอช มีความยินดีเป็นอย่างยิ่งที่ได้ร่วมมือกับ กบข. จัดโครงการพิเศษที่จะมอบความคุ้มค่าและเติมเต็มการใช้ชีวิตในยุคดิจิทัลให้กับสมาชิก กบข. เพื่อสนับสนุนให้ข้าราชการทั่วประเทศ สามารถค้นหาข้อมูลข่าวสาร เข้าถึงสาระความรู้ ความบันเทิง และติดต่อสื่อสารกันได้อย่างสะดวกรวดเร็ว ทั้งในชีวิตประจำวันและการปฏิบัติงาน สอดคล้องกับนโยบายไทยแลนด์ 4.0 ของภาครัฐ  โดยสมาชิก กบข.จะได้รับสิทธิประโยชน์ต่างๆ ไม่ว่าจะเป็น ส่วนลดค่าเครื่องสมาร์ทโฟน ส่วนลดค่าบริการรายเดือน และแพ็กเกจพิเศษทั้งโทรและใช้งานอินเทอร์เน็ต บน HD NETWORK ที่ให้สัมผัสภาพและเสียงคมชัดระดับ HD บนโครงข่าย 4G ที่ดีที่สุดและครอบคลุมที่สุดของ ทรูมูฟ เอช

สำหรับความร่วมมือในครั้งนี้ ทรูมูฟ เอช มอบสิทธิประโยชน์สำหรับสมาชิก กบข.ที่เปิดเบอร์ใหม่ หรือ ย้ายค่ายเบอร์เดิม พร้อมสมัครแพ็กเกจ 4G+ Super Smart  รับสิทธิ์ส่วนลดค่าเครื่องสมาร์ทโฟนสูงสุดถึง 10,000 บาท เลือกได้หลากหลายรุ่น อาทิ ซัมซุง กาแล็กซี่ เอส8 และเอส8 พลัส, ซัมซุง เจ7 คอร์ และ โมโต จี5 พลัส  และส่วนลดค่าบริการรายเดือนสูงสุด 50% นาน 12 เดือน พร้อมใช้งาน 4G ได้แบบไม่จำกัด และโทรหากันฟรีไม่จำกัดในกลุ่มเบอร์ของสมาชิก กบข.ที่ร่วมโครงการฯ  สำหรับสมาชิก กบข.ที่สนใจสามารถสอบถามรายละเอียดหรือสมัครใช้บริการได้ที่ ทรูช้อป ทุกสาขาทั่วประเทศ หรือส่งตรงถึงบ้าน โทร 02 035 6220-28 /True Call Center 1242 ตั้งแต่วันนี้ - 31 ธ.ค. 2560


เกี่ยวกับ กบข.
กองทุนบำเหน็จบำนาญข้าราชการ (กบข.) จัดตั้งขึ้นตาม พ.ร.บ. กองทุนบำเหน็จบำนาญข้าราชการ พ.ศ. 2539 เพื่อเป็นหลักประกันการจ่ายบำเหน็จบำนาญและให้ประโยชน์ตอบแทนการรับราชการแก่ข้าราชการเมื่อออกจากราชการ ส่งเสริมการออมทรัพย์ของสมาชิก และจัดสวัสดิการและสิทธิประโยชน์อื่นให้แก่สมาชิก กบข. มีสถานะเป็นองค์กรของรัฐจัดตั้งขึ้นตามกฎหมายเฉพาะไม่มีสถานะเป็นส่วนราชการหรือรัฐวิสาหกิจ มีคณะกรรมการ กบข. เป็นผู้กำหนดนโยบาย ปัจจุบัน กบข. มีสมาชิกประมาณ 1 ล้านคน มีมูลค่าสินทรัพย์สุทธิประมาณ 826,092 ล้านบาท (ข้อมูล ณ 31 ส.ค. 60)
  



ที่มา : http://www.thaigov.go.th/news/contents/details/6529