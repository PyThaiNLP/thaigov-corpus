รัฐบาลไทย-ข่าวทำเนียบรัฐบาล-รมว.กระทรวงดิจิทัลฯ ปาฐกถาพิเศษในงานสัมมนา "พลังเศรษฐกิจดิจิทัล สู่ภูเก็ตสมาร์ทซิตี้" 







                                วันจันทร์ที่ 3 เมษายน 2560                              





    291  













   รมว.กระทรวงดิจิทัลฯ ปาฐกถาพิเศษในงานสัมมนา "พลังเศรษฐกิจดิจิทัล สู่ภูเก็ตสมาร์ทซิตี้" 
 

   รมว.กระทรวงดิจิทัลฯ 





            ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) ปาฐกถาพิเศษหัวข้อ “ปัจจัยสู่ความสำเร็จในการพัฒนาเมืองภูเก็ตเป็นเมืองสมาร์ทซิตี้” (Phuket Smart City) ในงานสัมมนา “พลังเศรษฐกิจดิจิทัล สู่ภูเก็ตสมาร์ทซิตี้ (Moving Forward to Phuket Smart City) โดยมี พลอากาศเอก ประจิน จั่นตอง รองนายกรัฐมนตรี เป็นประธานเปิดงาน พร้อมปาฐกถาพิเศษหัวข้อ “ยุทธศาสตร์ประเทศไทยกับการสร้างภูเก็ตเป็นศูนย์กลางด้านดิจิทัลในภูมิภาคอาเซียน” (Digital Hub of ASEAN) การสัมมนาฯ ดังกล่าว เป็นการนำเสนอความก้าวหน้าการพัฒนาภูเก็ตสมาร์ทซิตี้ หลังจากที่รัฐบาลให้ความสำคัญกับการพัฒนาธุรกิจสตาร์ทอัพ ซึ่งเป็นฐานเศรษฐกิจใหม่ของประเทศ และได้ดำเนินมาตรการส่งเสริมทุกรูปแบบแล้ว อีกหนึ่งโครงการสำคัญที่จะช่วยขับเคลื่อนเศรษฐกิจดิจิทัล Thailand 4.0 คือ โครงการส่งเสริมพื้นที่พิเศษสำหรับเศรษฐกิจดิจิทัล หรือ Smart City ซึ่งจะช่วยพัฒนาโครงสร้างพื้นฐานของประเทศไทยให้เกิดการเชื่อมต่อ ปรับเปลี่ยน แก้ไข ระเบียบ ข้อบังคับ อันเป็นการจำกัดโอกาสในการลงทุน รวมทั้งเพื่อส่งเสริมพัฒนานวัตกรรม การเรียนรู้เทคโนโลยี การให้คำปรึกษาธุรกิจในพื้นที่เศรษฐกิจดิจิทัล ทั้งนี้ ในการพัฒนาภูเก็ต Smart City ต้องอาศัยความร่วมมือกันระหว่างภาคเอกชน ภาครัฐ และภาคการศึกษา รวมทั้งการมีส่วนร่วมของภาคประชาชนเพื่อให้เกิดความยั่งยืนของรูปแบบการพัฒนา โดยกระทรวงดิจิทัลฯ พร้อมที่จะรับฟังและร่วมคิดกับทางจังหวัดภูเก็ตในการสร้างรูปแบบการพัฒนา Smart City ให้ต่อเนื่องและมีผลงานเป็นที่ประจักษ์อย่างแท้จริงต่อไป ณ ห้องบอลรูม โรงแรมโนโวเทล ภูเก็ต โภคีธรา อำเภอเมือง จังหวัดภูเก็ต เมื่อวันที่ 31 มีนาคม 2560
 

*************************



ที่มา : http://www.thaigov.go.th/news/contents/details/2854