รัฐบาลไทย-ข่าวทำเนียบรัฐบาล-การบินไทยเปิดตัว “การบินไทย Online Flagship Store” เพื่อขยายช่องทางการจำหน่ายบัตรโดยสารออนไลน์







                                วันพุธที่ 13 กันยายน 2560                              





    365  













   การบินไทยเปิดตัว “การบินไทย Online Flagship Store” เพื่อขยายช่องทางการจำหน่ายบัตรโดยสารออนไลน์
 

   บริษัท การบินไทย จำกัด (มหาชน) (บกท.) กระทรวงคมนาคม เปิดตัว “การบินไทย Online Flagship Store” บนแพลตฟอร์มซื้อขายออนไลน์ อาลีทริป (Alitrip) เพื่อขยายช่องทางการจำหน่ายบัตรโดยสารออนไลน์ในตลาดดิจิทัลที่มีชื่อเสียงระดับโลก Alibaba Group  





   นางอุษณีย์ แสงสิงแก้ว รักษาการกรรมการผู้อำนวยการใหญ่ บกท. กล่าวว่า บกท. เพิ่มช่องทาง การจำหน่ายบัตรโดยสารออนไลน์ “การบินไทย Online Flagship Store” บนแพลตฟอร์มซื้อขายออนไลน์ อาลีทริป (Alitrip) ในเครือ Alibaba Group เพื่ออำนวยความสะดวกให้ผู้ใช้บริการและเพิ่มส่วนแบ่งการตลาดของ บกท. นอกจากนี้ได้วางแผนขยายช่องทางการจำหน่ายบัตรโดยสารออนไลน์โดยเปิด Online Flagship Store ในลักษณะเดียวกันนี้บนแพลตฟอร์มอื่น ๆ ที่ได้รับความนิยมในสาธารณรัฐประชาชนจีนให้สอดคล้องกับพฤติกรรมของผู้บริโภคชาวจีนที่นิยมซื้อสินค้าผ่านช่องทางออนไลน์ เพื่อเพิ่มโอกาสการสร้างรายได้ให้ บกท. รวมทั้งรักษาความเป็นสายการบินระดับ Premium Airline ซึ่งให้บริการแบบ Full Service ที่นักท่องเที่ยวชาวจีนชื่นชอบที่สุด และได้รับรางวัล People’s Choice Awards - Top Choice - Airline Category จากการโหวตของนักท่องเที่ยวชาวจีนกว่า 3.7 ล้านคน 



ที่มา : http://www.thaigov.go.th/news/contents/details/6610