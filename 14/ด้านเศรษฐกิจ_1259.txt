รัฐบาลไทย-ข่าวทำเนียบรัฐบาล-บสย. ดีเดย์ พร้อมออกหนังสือค้ำประกันสินเชื่อ SMEs แบบอิเล็กทรอนิกส์ (E-LG) 15 ก.ย.นี้







                                วันพุธที่ 13 กันยายน 2560                              





    198  





      พิมพ์    
     
    
















   บสย. ดีเดย์ พร้อมออกหนังสือค้ำประกันสินเชื่อ SMEs แบบอิเล็กทรอนิกส์ (E-LG) 15 ก.ย.นี้
 

   ตั้งแต่วันที่ 15 กันยายนนี้ บสย.จะเริ่มใช้หนังสือค้ำประกันสินเชื่อ แบบอิเล็กทรอนิกส์ (E-LG)  เพื่ออำนวยความสะดวกแก่สถาบันการเงินที่ขอใช้บริการค้ำประกันสินเชื่อจาก บสย. ลดขั้นตอนด้านงานเอกสาร สะดวก รวดเร็ว และมีความปลอดภัยสูง 





   นายนิธิศ มนุญพร กรรมการและผู้จัดการทั่วไป บรรษัทประกันสินเชื่ออุตสาหกรรมขนาดย่อม (บสย.) เปิดเผยว่า ตั้งแต่วันที่ 15 กันยายนนี้ บสย.จะเริ่มใช้หนังสือค้ำประกันสินเชื่อ แบบอิเล็กทรอนิกส์ (E-LG)  เพื่ออำนวยความสะดวกแก่สถาบันการเงินที่ขอใช้บริการค้ำประกันสินเชื่อจาก บสย.        ลดขั้นตอนด้านงานเอกสาร สะดวก รวดเร็ว และมีความปลอดภัยสูง
 
ระบบค้ำประกันสินเชื่อแบบอิเล็กทรอนิกส์ (E-LG) ของบสย.ได้รับการรับรองมาตรฐาน ISO/IEC27001:2013  เมื่อวันที่ 1 กันยายน ที่ผ่านมา ซึ่งมีขอบเขตครอบคลุม ระบบบริหารจัดการความมั่นคงปลอดภัยสารสนเทศ (ISMS) ของงานบริหารระบบโครงสร้างพื้นฐาน และการบริหารจัดการศูนย์คอมพิวเตอร์หลัก ณ สำนักงานใหญ่ของ บสย.เพื่อสนับสนุนระบบงานสารสนเทศขององค์กร และระบบงานสารสนเทศออนไลน์ (Application Online) รวมถึงการออกหนังสือค้ำประกันสินเชื่อ โดยวิธีอิเล็กทรอนิกส์ (E-LG) จากผู้ตรวจประเมิน บริษัท บีเอสไอ กรุ๊ป (ประเทศไทย) จำกัด ซึ่งการผ่านการรับรองนี้ เป็นการแสดงให้เห็นถึงการปฎิบัติตามมาตรฐานการรักษาความมั่นคงปลอดภัยของระบบสารสนเทศตามวิธีการแบบปลอดภัยในระดับเคร่งครัด ตามประกาศคณะกรรมการธุรกรรมทางอิเล็กทรอนิกส์ เรื่องมาตรฐานการรักษาความมั่นคงปลอดภัยของระบบสารสนเทศตามวิธีการแบบปลอดภัย พ.ศ. 2555  

ทั้งนี้ จะเริ่มให้บริการ E-LG กับสถาบันการเงิน ตั้งแต่วันที่ 15 กันยายนนี้ เป็นต้นไป โดย บสย. จะออกหนังสือค้ำประกันสินเชื่อ (E-LG) พร้อมลายเซ็นอิเล็กทรอนิกส์ (Digital Signature) เพื่อความคล่องตัว สะดวกรวดเร็ว ลดขั้นตอนด้านงานเอกสาร ซึ่งสถาบันการเงินจะได้รับหนังสือค้ำประกันสินเชื่อจาก บสย.เร็วขึ้นจากระบบเดิม ส่งผลให้ผู้ประกอบการ SMEs ได้รับสินเชื่อเพื่อไปประกอบธุรกิจได้รวดเร็ว และในภาพรวม บสย.ก็จะสามารถผลักดันการค้ำประกันสินเชื่อให้แก่ SMEs เป็นไปตามเป้าหมาย

บรรษัทประกันสินเชื่ออุตสาหกรรมขนาดย่อม                          ศูนย์ลูกค้าสัมพันธ์ 0-2890-9999
ชนิญญา สันสมภาค 081-860-7477 chaninya@tcg.or.th           www.tcg.or.th
ศรัญยู ตันติเสรี    091-771-2885 saranyu@tcg.or.th            www.facebook.com/tcg.or.th
วิชุดา ก้องกีรติ           089-605-9870 wichuda@tcg.or.th     



ที่มา : http://www.thaigov.go.th/news/contents/details/6649