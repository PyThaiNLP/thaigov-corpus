รัฐบาลไทย-ข่าวทำเนียบรัฐบาล-กรมเจ้าท่าปรับปรุงอัตราค่าโดยสารเรือกลเดินประจำทางในเขตกรุงเทพมหานครและปริมณฑล







                                วันพฤหัสบดีที่ 14 กันยายน 2560                              





    163  













   กรมเจ้าท่าปรับปรุงอัตราค่าโดยสารเรือกลเดินประจำทางในเขตกรุงเทพมหานครและปริมณฑล
 

   กรมเจ้าท่า (จท.) กระทรวงคมนาคม อาศัยอำนาจตามความในข้อ 4 ของประกาศคณะกรรมการเพื่อพิจารณาเกี่ยวกับเรือเดินประจำทาง ลงวันที่ 29 กันยายน 2559 ได้มีประกาศเรื่อง ปรับปรุงอัตราค่าโดยสารเรือกลเดินประจำทางในเขตกรุงเทพมหานครและปริมณฑล  





   ประกาศอัตราค่าโดยสารตามช่วงราคาน้ำมันดีเซล โดยเมื่อวันที่ 30 สิงหาคม 2560 ได้มีประกาศปรับราคาขายปลีกน้ำมันดีเซลในเขตกรุงเทพมหานครและปริมณฑล ลิตรละ 25.04 บาท/ลิตร เนื่องจากน้ำมันดีเซลขายปลีกปรับขึ้นราคาเกินกว่า 25.01 บาท/ลิตร ติดต่อกันเป็นเวลา 10 วัน ตามที่กำหนดในประกาศคณะกรรมการฯ จท. จึงประกาศปรับปรุงอัตราค่าโดยสารให้เป็นไปตามประกาศของคณะกรรมการฯ ซึ่งมีผลใช้บังคับตั้งแต่วันที่ 14 กันยายน 2560 เป็นต้นไป ดังนี้

เรือด่วนเจ้าพระยา ราคาน้ำมันดีเซลอยู่ระหว่าง 25.01 - 29.00 บาท/ลิตร
1. เรือประจำทาง  อัตราค่าโดยสารไม่เกิน  9 - 11 - 13 (ตามระยะ) บาท/คน
2. เรือด่วนพิเศษ ธงส้ม  อัตราค่าโดยสารไม่เกิน  15 บาท/คน
3. เรือด่วนพิเศษ ธงเหลือง  อัตราค่าโดยสารไม่เกิน  20 บาท/คน    
4. เรือด่วนพิเศษ ธงเขียว  อัตราค่าโดยสารไม่เกิน 13 - 20 - 32 (ตามระยะ) บาท/คน 

เรือโดยสารในคลองแสนแสบ ราคาน้ำมันดีเซลอยู่ระหว่าง 25.01 - 27.00 บาท/ลิตร อัตราค่าโดยสารไม่เกิน 9 - 11 - 13 - 15 - 17 - 19 (ตามระยะ) บาท/คน   เรือโดยสารข้ามฟาก ราคาน้ำมันดีเซลอยู่ระหว่าง 25.01 - 29.00 บาท/ลิตร
 1. เรือข้ามฟากแม่น้ำเจ้าพระยา กลุ่มที่ 1 (นนทบุรี - บางศรีเมือง, ท่าช้าง - วังหลังท่าช้าง - วัดระฆัง, วังหลัง - ท่าพระจันทร์เหนือ, วังหลัง - มหาราช และราชวงศ์ - ดินแดง) อัตราค่าโดยสารไม่เกิน 3.50 บาท/คน
 2. เรือข้ามฟากแม่น้ำเจ้าพระยา กลุ่มที่ 2 (โอเรียลเต็ล - วัดสุวรรณ และท่าเตียน - วัดอรุณ) อัตราค่าโดยสารไม่เกิน 4 บาท/คน
 3. เรือข้ามฟากแม่น้ำเจ้าพระยา กลุ่มที่ 3 (สี่พระยา - คลองสาน) อัตราค่าโดยสารไม่เกิน 4.50 บาท/คน
 4. เรือข้ามฟากแม่น้ำเจ้าพระยา กลุ่มที่ 4 (พระสมุทรเจดีย์ - วิบูลย์ศรี และสะพานตากสิน
(สาทร) ฝั่งพระนคร - ฝั่งธนบุรี) อัตราค่าโดยสารไม่เกิน 5.50 บาท/คน
5. เรือข้ามฟากแม่น้ำเจ้าพระยา กลุ่มที่ 5 (ปากคลองตลาด - วัดกัลยาณมิตร - วัดกุฎีจีน)อัตราค่าโดยสารไม่เกิน 6 บาท/คน

ทั้งนี้ สอบถามรายละเอียดเพิ่มเติมได้ที่ สำนักมาตรฐานทะเบียนเรือ กลุ่มพัฒนาระบบทะเบียนเรือ จท. โทร. 0 2233 1311 - 8 ต่อ 288 หรือ 0 2267 2367
  



ที่มา : http://www.thaigov.go.th/news/contents/details/6674