รัฐบาลไทย-ข่าวทำเนียบรัฐบาล-รมว.อุตฯ นำคณะสื่อมวลชนลงพื้นที่เยี่ยมชมบริษัท อุตสาหกรรมเครื่องหอมไทย-จีน จำกัด (TCFF) จ.พระนครศรีอยุธยา







                                วันอังคารที่ 19 กันยายน 2560                              





    161  





      พิมพ์    
     
    
















   รมว.อุตฯ นำคณะสื่อมวลชนลงพื้นที่เยี่ยมชมบริษัท อุตสาหกรรมเครื่องหอมไทย-จีน จำกัด (TCFF) จ.พระนครศรีอยุธยา
 

   รมว.อุตฯ นำคณะสื่อมวลชนลงพื้นที่เยี่ยมชมบริษัท อุตสาหกรรมเครื่องหอมไทย-จีน จำกัด (TCFF) จ.พระนครศรีอยุธยา 





พระนครศรีอยุธยา : วันนี้ 18 กันยายน 2560 นายอุตตม สาวนายน รัฐมนตรีว่าการกระทรวงอุตสาหกรรม นำคณะผู้บริหารกระทรวงอุตสาหกรรมและสื่อมวลชนลงพื้นที่เยี่ยมชมสายการผลิตในโรงงาน บริษัท อุตสาหกรรมเครื่องหอมไทย-จีน จำกัด (TCFF) อำเภอลาดบัวหลวง จังหวัดพระนครศรีอยุธยา ซึ่งเป็นกิจการร่วมค้าระหว่างไทยและจีน ในการผลิตน้ำหอม สารแต่งกลิ่นสำหรับสินค้าอุปโภค-บริโภค น้ำมันหอมระเหย และสารสกัดจากธรรมชาติ เพื่อใช้ในอุตสาหกรรมเครื่องสำอาง อาหาร ยา และสปา

รัฐมนตรีว่าการกระทรวงอุตสาหกรรม กล่าวว่า บริษัท อุตสาหกรรมเครื่องหอมไทย-จีน หรือ TCFF เป็นตัวอย่างที่ดีของการเพิ่มมูลค่าผลผลิตทางการเกษตร และมีการศึกษาวิจัยผลิตภัณฑ์ใหม่ ๆ ร่วมกับสถาบันการศึกษา และหน่วยงานภาครัฐ อย่างต่อเนื่อง เพื่อให้อุตสาหกรรมแปรรูปเกษตรและอาหารของไทยปรับตัวไปสู่ Bio Economy และอุตสาหกรรม 4.0 มากขึ้น และช่องทางจำหน่ายสินค้าผ่านระบบออนไลน์เป็นสิ่งสำคัญ ซึ่งกระทรวงฯ โดยกรมส่งเสริมอุตสาหกรรม มีโครงการที่จะส่งเสริมเอสเอ็มอีให้ทำธุรกิจในรูปแบบบีทูบีผ่านเว็บไซต์ alibaba.com และการปรับโครงสร้างของกระทรวงในเดือนตุลาคม 2560 นี้ก็จะมีหน่วยงานเฉพาะที่จะทำหน้าที่ส่งเสริมอุตสาหกรรมดิจิทัลและการตลาดอิเล็กทรอนิกส์ (e-Marketplace) โดยตรงอีกด้วย




ที่มา : http://www.thaigov.go.th/news/contents/details/6757