รัฐบาลไทย-ข่าวทำเนียบรัฐบาล-"อุตตมฯ นำทัพ กสอ. และ  สสว. จับมือ SMBA เกาหลี ยกระดับ SMEs ไทย"







                                วันอังคารที่ 4 เมษายน 2560                              





    153  





      พิมพ์    
     
    
















   "อุตตมฯ นำทัพ กสอ. และ  สสว. จับมือ SMBA เกาหลี ยกระดับ SMEs ไทย"
 

   รัฐมนตรีว่าการกระทรวงอุตสาหกรรม นำทัพ กรมส่งเสริมอุตสาหกรรม และสำนักงานส่งเสริมวิสาหกิจขนาดกลางและขนาดย่อม จับมือ สำนักงานธุรกิจขนาดกลางและขนาดเล็ก SMBA ประเทศสาธารณรัฐเกาหลี ยกระดับ SMEs ไทย 





   เมื่อวันที่ 3 เมษายน 2560 นายอุตตม สาวนายน รัฐมนตรีว่าการกระทรวงอุตสาหกรรม พร้อมด้วย นายสมชาย หาญหิรัญ ปลัดกระทรวงอุตสาหกรรม และ H.E. Mr. Noh Kwang-IL เอกอัครราชทูตสาธารณรัฐเกาหลีประจำประเทศไทย ให้เกียรติเป็นสักขีพยานในพิธีลงนาม MOU 2 ฉบับ ณ โรงแรมอินเตอร์คอนติเนนตัล ปทุมวัน โดยฉบับแรกเป็นการลงนาม MOU ระหว่างสำนักงานส่งเสริมวิสาหกิจขนาดกลางและขนาดย่อม (สสว.) โดยมีนางสาลินี วังตาล ผู้อำนวยการ สสว. กับ สำนักงานธุรกิจขนาดกลางและขนาดเล็ก (The Small and Medium Business Administration (SMBA)) H.E. Dr. Young Sup Joo ผู้บริหารสูงสุดของ SMBA ประเทศสาธารณรัฐเกาหลี เป็นผู้แทนลงนาม ซึ่ง MOU ฉบับแรกเน้นการตกลงร่วมกันให้เกิดความร่วมมือในการแลกเปลี่ยนเทคโนโลยีไทย-เกาหลี ผ่านแนวทางการร่วมกันจัดตั้ง Thailand-Korea Technology Exchanges Center (TKTEC) เพื่อช่วยผู้ประกอบการไทยให้ได้รับการถ่ายทอดเทคโนโลยีจากเกาหลี ผ่านการร่วมลงทุนและรูปแบบต่างๆ ของการจับคู่ธุรกิจ 

ส่วนฉบับที่ 2 เป็นการลงนาม MOU ความตกลงความร่วมมือระหว่างกรมส่งเสริมอุตสาหกรรม (กสอ.) โดยมี นายพสุ โลหารชุน อธิบดีกรมส่งเสริมอุตสาหกรรม กับ สำนักงานธุรกิจขนาดกลางและขนาดเล็ก (The Small and Medium Business Administration (SMBA)) H.E. Dr. Young Sup Joo ผู้บริหารสูงสุด SMBA ประเทศสาธารณรัฐเกาหลี เป็นผู้แทนลงนาม ซึ่ง MOU ฉบับที่สอง เป็นการเห็นพ้องกันของทั้ง 2 ฝ่ายในการจัดให้มีรูปแบบคณะกรรมการร่วม (Joint Committee) จะถูกระบุอยู่ใน MOU ฉบับที่ 2 โดยจัดให้มีกรอบความร่วมมือในรูปแบบคณะกรรมการร่วม โดยจัดให้มีการประชุมกันทุกๆ ปี เพื่อหารือมาตรการต่างๆ ในการส่งเสริม การแลกเปลี่ยนทางการค้า การลงทุน การร่วมทุน และแลกเปลี่ยนเทคโนโลยีระหว่างเอสเอ็มอีไทย-สาธารณรัฐเกาหลี โดยการประชุมคณะกรรมการร่วมจะจัดขึ้นครั้งแรกที่ประเทศเกาหลี ประกอบด้วย 1. การแลกเปลี่ยนเทคโนโลยีสำหรับ SMEs 2. ความร่วมมือด้าน Tech Statups และ 3. การส่งเสริมและอำนวยความสะดวกให้นักลงทุนจากเกาหลีใต้เข้ามามีส่วนร่วมในระเบียบเขตเศรษฐกิจภาคตะวันออก หรือ EEC 




ที่มา : http://www.thaigov.go.th/news/contents/details/2876