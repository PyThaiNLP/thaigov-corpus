รัฐบาลไทย-ข่าวทำเนียบรัฐบาล-นายอาคม เติมพิทยาไพสิฐ รัฐมนตรีว่าการกระทรวงคมนาคม ตรวจโครงข่ายคมนาคมในพื้นที่จังหวัดพระนครศรีอยุธยา (ทล. 3467 ตอน นครหลวง - ท่าเรือ)







                                วันอังคารที่ 19 กันยายน 2560                              





    127  













   นายอาคม เติมพิทยาไพสิฐ รัฐมนตรีว่าการกระทรวงคมนาคม ตรวจโครงข่ายคมนาคมในพื้นที่จังหวัดพระนครศรีอยุธยา (ทล. 3467 ตอน นครหลวง - ท่าเรือ)
 

   เมื่อวันที่ 18 กันยายน 2560 พร้อมด้วย นายชาติชาย ทิพย์สุนาวี ปลัดกระทรวงคมนาคม พร้อมด้วย นายชาติชาย ทิพย์สุนาวี ปลัดกระทรวงคมนาคม โดยมี นายธานินทร์ สมบูรณ์ อธิบดีกรมทางหลวง ข้าราชการและเจ้าหน้าที่ฯ  ให้การต้อนรับ ณ จังหวัดพระนครศรีอยุธยา 





นายอาคม เติมพิทยาไพสิฐ กล่าวว่า กระทรวงคมนาคม โดย กรมทางหลวง (ทล.) ดำเนินโครงการจ้างเหมาเพื่อปรับปรุงทางหลวงหมายเลข 3467 จากผิวทางแอสฟัสต์เป็นผิวทางคอนกรีต ขนาด 2 ช่อง จราจร ตอน นครหลวง - ท่าเรือ ระหว่าง กม.0+000.000 - 9+400.000 ระยะทางยาวประมาณ 9.400 กิโลเมตร มาตรฐานทางขนาด 2 ช่องจราจร ผิวทางคอนกรีต หนา 28 เซนติเมตร งบประมาณ 90,880,000 บาท  กำหนดแล้วเสร็จในปี 2561 ลักษณะโครงการฯ ทำการปรับปรุงก่อสร้างให้มีประสิทธิภาพเพิ่มขึ้น โดยปรับปรุงผิวทางเดิมจากผิวแอสฟัลต์คอนกรีตเปลี่ยนเป็นผิวคอนกรีตซึ่งมีความหนา 28 เซนติเมตร พร้อมติดตั้งการ์ดเรลและติดตั้งไฟฟ้าแสงสว่างชนิดกิ่งเดี่ยว ความสูง 9.00 เมตร ทั้งนี้ ระหว่างดำเนินโครงการฯ พบปัญหารถบรรทุกวิ่งในสายทางเป็นจำนวนมาก ทำให้พื้นที่การทำงานแคบและไม่สะดวก ซึ่ง ทล. ได้ดำเนินการแก้ไขปัญหาโดยติดตั้งป้ายประชาสัมพันธ์โครงการฯ เชิญผู้ประกอบการ และหน่วยงานในพื้นที่ประชุมหาแนวทางแก้ไขปัญหาจราจร รวมทั้งแนะนำให้ผู้ใช้ถนนหลีกเลี่ยงการก่อสร้าง

เมื่อโครงการแล้วเสร็จในปี 2561 จะช่วยเพิ่มประสิทธิภาพสายทาง รองรับการเปลี่ยนรูปแบบการขนส่งสินค้าและโลจิสติกส์ระหว่างทางถนนและการขนส่งทางน้ำตลอดลำน้ำป่าสัก ซึ่งมีท่าเรือขนส่งสินค้าเป็นจำนวนมาก ช่วยเชื่อมโยงการขนส่งสินค้าจากท่าเรือมายังทางหลวงหมายเลข 33 ทางหลวงสายเอเชียและเชื่อมโยงไปยังจังหวัดสระบุรีและภาคตะวันออกเฉียงเหนือ



ที่มา : http://www.thaigov.go.th/news/contents/details/6797