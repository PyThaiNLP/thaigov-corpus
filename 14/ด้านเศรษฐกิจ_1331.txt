รัฐบาลไทย-ข่าวทำเนียบรัฐบาล-แอร์พอร์ต เรล ลิงก์ ให้บริการฟรี 3 วัน ช่วงงานพระราชพิธีถวายพระเพลิงพระบรมศพพระบาทสมเด็จพระปรมินทรมหาภูมิพลอดุลยเดช รัชกาลที่ 9 







                                วันศุกร์ที่ 22 กันยายน 2560                              





    218  













   แอร์พอร์ต เรล ลิงก์ ให้บริการฟรี 3 วัน ช่วงงานพระราชพิธีถวายพระเพลิงพระบรมศพพระบาทสมเด็จพระปรมินทรมหาภูมิพลอดุลยเดช รัชกาลที่ 9 
 

    ระหว่าง วันที่ 25 – 27 ต.ค. 2560 พร้อมเปิดเดินรถถึงตี 2 วันที่ 26 ต.ค. 2560 





รถไฟฟ้าแอร์พอร์ต เรล ลิงก์ เตรียมให้บริการฟรี ในช่วงพระราชพิธีถวายพระเพลิงพระบรมศพพระบาทสมเด็จพระปรมินทรมหาภูมิพลอดุลยเดช รัชกาลที่ 9 ระหว่างวันที่ 25 – 27 ตุลาคม 2560 พร้อมเปิดให้บริการเดินรถถึงตี 2 ในวันที่ 26 ตุลาคม 2560
นายวิสุทธิ์ จันมณี กรรมการ และรักษาการกรรมการผู้อำนวยการใหญ่บริษัท รถไฟฟ้า ร.ฟ.ท. จำกัด หรือผู้ให้บริการรถไฟฟ้าแอร์พอร์ต เรล ลิงก์ เปิดเผยว่า เพื่อเป็นการอำนวยความสะดวกในการเดินทางให้แก่ประชาชนช่วงพระราชพิธีถวายพระเพลิงพระบรมศพพระบาทสมเด็จพระปรมินทรมหาภูมิพลอดุลยเดช รัชกาลที่ 9 บริษัทฯจึงเปิดให้บริการฟรีแก่ผู้โดยสารระหว่างวันที่ 25 – 27 ตุลาคม 2560 โดยในวันที่ 26 ตุลาคม 2560 ซึ่งเป็นวันพระราชพิธีถวายพระเพลิงพระบรมศพพระบาทสมเด็จพระปรมินทรมหาภูมิพลอดุลยเดช รัชกาลที่ 9 จะเปิดให้บริการถึงเวลา 02.00 น. โดยเตรียมขบวนรถไฟฟ้าไว้ให้บริการแก่ผู้โดยสารเต็มอัตรา และจะมีรถให้บริการทุก 10 นาที ตลอดทั้ง 3 วัน สำหรับในกรณีที่มีผู้โดยสารใช้บริการหนาแน่น บริษัทได้เตรียมขบวนรถไฟฟ้าเสริมไว้เพื่อให้สามารถรองรับการใช้บริการของประชาชนได้
หากมีข้อสงสัยสามารถติดต่อสอบถามข้อมูลและเงื่อนไขเพิ่มเติมได้ที่หมายเลข Call Center 1690 หรือ www.srtet.co.th , www.facebook.com/AirportRailLink และ Twitter : Airport Rail Link



ที่มา : http://www.thaigov.go.th/news/contents/details/6890