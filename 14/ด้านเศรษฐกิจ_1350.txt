รัฐบาลไทย-ข่าวทำเนียบรัฐบาล-บขส.พร้อมอำนวยความสะดวกผู้ถือบัตรสวัสดิการแห่งรัฐ เร่งติดตั้งเครื่องรับบัตรอัตโนมัติ (EDC) สำหรับชำระค่าตั๋วรถโดยสาร บขส. ณ ช่องจำหน่ายตั๋ว บขส. 121 จุดทั่วประเทศ







                                วันจันทร์ที่ 25 กันยายน 2560                              





    103  













   บขส.พร้อมอำนวยความสะดวกผู้ถือบัตรสวัสดิการแห่งรัฐ เร่งติดตั้งเครื่องรับบัตรอัตโนมัติ (EDC) สำหรับชำระค่าตั๋วรถโดยสาร บขส. ณ ช่องจำหน่ายตั๋ว บขส. 121 จุดทั่วประเทศ
 

   นายจิรศักดิ์ เยาว์วัชสกุล กรรมการผู้จัดการใหญ่ บริษัท ขนส่ง จำกัด (บขส.) กล่าวว่า ตามที่รัฐบาลได้มอบบัตรสวัสดิการแห่งรัฐให้แก่ผู้มีรายได้น้อยที่ผ่านการตรวจสอบสิทธิในโครงการลงทะเบียนสวัสดิการแห่งรัฐปี 2560 นั้น 





    ในส่วนของ บขส. ได้ประสานธนาคารกรุงไทย ติดตั้งเครื่องรับบัตรอัตโนมัติ (EDC) ที่สถานีขนส่งผู้โดยสารกรุงเทพฯ ทั้ง 3 แห่ง (จตุจักร, เอกมัย,ถนนบรมราชชนนี) และที่ทำการสถานีเดินรถของ บขส. ทั่วประเทศ รวม 121 จุด เพื่ออำนวยความสะดวกในการจองซื้อตั๋วโดยสารแก่ผู้ถือบัตรดังกล่าว

สำหรับเงื่อนไขของผู้ถือบัตรสวัสดิการแห่งรัฐในการใช้สิทธิโดยสารรถของ บขส. มีดังนี้

1.ยื่นบัตรแสดงตนในการซื้อตั๋วโดยสารและต้องเป็นผู้เดินทางเองเท่านั้น
2.สามารถซื้อตั๋วรถโดยสาร บขส. ภายในวงเงิน 500 บาทต่อเดือน กรณีที่ค่าโดยสารเกินวงเงินที่ได้รับต้องจ่ายส่วนต่างเป็นเงินสดเท่านั้น
3.สามารถเดินทางไปกับรถโดยสาร บขส. ได้ทุกมาตรฐาน ทุกเส้นทาง
4.สามารถใช้ร่วมกับสิทธิลดหย่อนอื่น ๆ ได้ตามเงื่อนไขที่บริษัทฯ กำหนด
5.เมื่อซื้อตั๋วโดยสารแล้วไม่สามารถคืนตั๋วได้ทุกกรณี แต่สามารถเลื่อนการเดินทางได้ภายใต้เงื่อนไขที่บริษัทฯ กำหนด
6.สามารถซื้อตั๋วโดยสารได้ที่ช่องจำหน่ายตั๋วของ บขส. ณ สถานีขนส่งผู้โดยสารกรุงเทพฯ (จตุจักร,เอกมัย,ถนนบรมราชชนนี) และที่ทำการสถานีเดินรถ บขส.ทั่วประเทศ จำนวน 121 จุด เท่านั้น

รายละเอียดเพิมเติ่ม โทร Call Center 1490
  



ที่มา : http://www.thaigov.go.th/news/contents/details/6934