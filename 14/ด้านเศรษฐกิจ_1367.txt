รัฐบาลไทย-ข่าวทำเนียบรัฐบาล-รถไฟฟ้าแอร์พอร์ต เรล ลิงก์ ให้บริการประชาชนฟรี ช่วงงานพระราชพิธีถวายพระเพลิงพระบรมศพพระบาทสมเด็จพระปรมินทรมหาภูมิพลอดุลยเดช







                                วันพุธที่ 27 กันยายน 2560                              





    82  













   รถไฟฟ้าแอร์พอร์ต เรล ลิงก์ ให้บริการประชาชนฟรี ช่วงงานพระราชพิธีถวายพระเพลิงพระบรมศพพระบาทสมเด็จพระปรมินทรมหาภูมิพลอดุลยเดช
 

   บริษัท รถไฟฟ้า ร.ฟ.ท. จำกัด (รฟฟท.) กระทรวงคมนาคม แจ้งว่า รฟฟท. ได้จัดเตรียมให้ประชาชนใช้บริการรถไฟฟ้าแอร์พอร์ต เรล ลิงก์ ฟรี ในช่วงงานพระราชพิธีถวายพระเพลิงพระบรมศพพระบาทสมเด็จพระปรมินทรมหาภูมิพลอดุลยเดช 





ระหว่างวันที่ 25 – 27 ตุลาคม 2560 สำหรับวันที่ 26 ตุลาคม 2560 ซึ่งเป็นวันพระราชพิธีถวายพระเพลิงพระบรมศพพระบาทสมเด็จพระปรมินทรมหาภูมิพล อดุลยเดช รฟฟท. จะเปิดให้บริการประชาชนถึงเวลา 02.00 น. เพื่อเป็นการอำนวยความสะดวกในการเดินทางแก่ประชาชน โดย รฟฟท. จะจัดขบวนรถไฟฟ้าให้บริการทุก ๆ 10 นาที รวมทั้งได้เตรียมขบวนรถไฟฟ้าเสริม ในกรณีที่มีประชาชนใช้บริการหนาแน่น เพื่อให้สามารถรองรับการใช้บริการของประชาชนได้
 
ทั้งนี้ สามารถติดต่อสอบถามข้อมูลเพิ่มเติมได้ที่ Call Center 1690 หรือ www.srtet.co.th www.facebook.com/AirportRailLink และ Twitter : Airport Rail Link 



ที่มา : http://www.thaigov.go.th/news/contents/details/7002