รัฐบาลไทย-ข่าวทำเนียบรัฐบาล-รมว.ดิจิทัลฯ หารือเอกอัครราชทูตเดนมาร์ก สร้างความร่วมมือด้าน E-commerce







                                วันพุธที่ 27 กันยายน 2560                              





    204  













   รมว.ดิจิทัลฯ หารือเอกอัครราชทูตเดนมาร์ก สร้างความร่วมมือด้าน E-commerce
 

   รมว.ดิจิทัลฯ  





               ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) ให้การต้อนรับ นายอุฟเฟอ โวล์ฟเฮซเชิล (H.E. Mr. Uffe Wolffhechel) เอกอัครราชทูตราชอาณาจักรเดนมาร์กประจำประเทศไทย และ นายเรเน่ ฟิล พีเดอเซ่น (Mr. Rene Piil Pedersen) ตำแหน่ง Group Representative Singapore/Asia-Pacific Maersk Group & Managing Director, A.P. Moller Singapore Pte. Ltd. ในโอกาสการเข้าเยี่ยมคารวะ พร้อมทั้งได้ร่วมหารือเกี่ยวกับการสร้างความร่วมมือด้าน E-commerce ระหว่างประเทศไทยและเดนมาร์ก โดยบริษัท A.P. Moller-Maersk ของประเทศเดนมาร์ก ซึ่งเป็นบริษัทด้านการขนส่งและโลจิสติกส์ชั้นนำของโลก ได้มีการวางแผนขยายธุรกิจสู่ธุรกิจ Cross-border E-commerce ซึ่งมีการขยายตัวและเติบโตอย่างรวดเร็วในทุกภูมิภาคทั่วโลกโดยเฉพาะในภูมิภาคเอเชียและแปซิฟิก ทั้งนี้ ในฐานะที่ประเทศไทยเป็นศูนย์กลางการค้าของภูมิภาค บริษัทฯ จึงมีความสนใจในการสร้างความร่วมมือกับกลุ่มธุรกิจ SME และ Startup ของไทย รวมทั้งประสงค์ร่วมสร้างระบบนิเวศที่เหมาะสมต่อธุรกิจ E-commerce ในภูมิภาคนี้ และขอรับการสนับสนุนจากรัฐบาลไทยในการดำเนินธุรกิจใหม่ด้วย เมื่อวันที่ 25 กันยายน 2560 ณ ห้อง MDES 2 ชั้น 9 กระทรวงดิจิทัลฯ อาคารรัฐประศาสนภักดี ศูนย์ราชการเฉลิม พระเกียรติ 80 พรรษาฯ ถนนแจ้งวัฒนะ กรุงเทพฯ
 

********************



ที่มา : http://www.thaigov.go.th/news/contents/details/7015