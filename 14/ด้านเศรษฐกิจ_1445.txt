รัฐบาลไทย-ข่าวทำเนียบรัฐบาล-กรุงไทยน้อมสำนึกในพระมหากรุณาธิคุณในหลวง รัชกาลที่9







                                วันจันทร์ที่ 9 ตุลาคม 2560                              





    447  





      พิมพ์    
     
    
















   กรุงไทยน้อมสำนึกในพระมหากรุณาธิคุณในหลวง รัชกาลที่9
 

   เดือนตุลาคมนี้เป็นเดือนที่มีความสำคัญอย่างยิ่งสำหรับปวงชนชาวไทยที่จะรวมใจกัน แสดงความจงรักภักดีและแสดงความอาลัยถวายแด่พระบาทสมเด็จพระปรมินทรมหาภูมิพลอดุลยเดช บรมนาถบพิตร ซึ่งผู้บริหารและพนักงานของธนาคารกรุงไทยน้อมสำนึกในพระมหากรุณาธิคุณของพระองค์ท่าน 





   นายผยง ศรีวณิช กรรมการผู้จัดการใหญ่ ธนาคารกรุงไทย เปิดเผยว่า เดือนตุลาคมนี้เป็นเดือนที่มีความสำคัญอย่างยิ่งสำหรับปวงชนชาวไทยที่จะรวมใจกัน แสดงความจงรักภักดีและแสดงความอาลัยถวายแด่พระบาทสมเด็จพระปรมินทรมหาภูมิพลอดุลยเดช บรมนาถบพิตร ซึ่งผู้บริหารและพนักงานของธนาคารกรุงไทยน้อมสำนึกในพระมหากรุณาธิคุณของพระองค์ท่าน จึงได้จัดกิจกรรมอย่างต่อเนื่อง โดยในวันที่ 12 ตุลาคม 2560 กำหนดจัดทำบุญเลี้ยงพระสงฆ์ 10 รูป อ่านบทกลอนถวายอาลัย ยืนสงบนิ่ง เป็นเวลา 89 วินาที รวมทั้งจัดประดับดอกดาวเรืองในที่ทำการทุกสาขาทั่วประเทศ และปลูกต้นราชพฤกษ์ (คูน) และสร้างศาลาอเนกประสงค์ ที่โครงการพัฒนาพื้นที่หนองใหญ่ ตามพระราชดำริ จังหวัดชุมพร

“ธนาคารได้มอบหนังสือ เรี(ล)ยนแบบพ่อ ให้กับลูกค้าและพนักงาน เพื่อนำแนวทางคำสอนของพระองค์ท่านไปใช้ในการดำเนินชีวิตอย่างพอเพียงและยั่งยืน นอกจากนี้ ผู้บริหาร พนักงาน และลูกค้าของธนาคารได้ร่วมกันประดิษฐ์ดอกไม้จันทน์จำนวน 144,999 ดอก ให้กับกรุงเทพมหานคร เพื่อแจกให้กับประชาชนที่มาในงานพระราชพิธีถวายพระเพลิงพระบรมศพ ที่สำคัญ ธนาคารได้จัดกิจกรรมปลูกฝังแนวคิดหลักปรัชญาเศรษฐกิจพอเพียงอย่างยั่งยืนให้กับเยาวชนทั่วประเทศผ่านโครงการ กรุงไทยต้นกล้าสีขาว ซึ่งธนาคารได้จัดต่อเนื่องมาตั้งแต่ปี 2550 จนถึงปัจจุบันเป็นปีที่ 11”

นายผยง ศรีวณิช กล่าวต่อไปว่า ในช่วงพระราชพิธีถวายพระเพลิงพระบรมศพ เพื่อให้พนักงานทุกคนได้มีโอกาสร่วมงานพระราชพิธีถวายพระเพลิงพระบรมศพ ธนาคารจึงได้ประกาศหยุดทำการสำนักงานและสาขาทั่วประเทศ ในวันที่ 26 ตุลาคม 2560 พร้อมทั้งจัดกิจกรรมทำบุญตักบาตรพระสงฆ์ 89 รูป เพื่อถวายเป็นพระราชกุศล ในวันที่ 27 ตุลาคม 2560 ทั้งนี้ ผู้บริหารและพนักงานต่างน้อมสำนึกในพระมหากรุณาธิคุณและจะน้อมนำพระราชดำรัสมาใช้ในการดำเนินชีวิต และการดำเนินธุรกิจ เพื่อสร้างประโยชน์ให้กับสังคมและประเทศชาติ

ฝ่ายสื่อสารองค์กรและภาพลักษณ์
โทร.0-2208-4174-8 



ที่มา : http://www.thaigov.go.th/news/contents/details/7241