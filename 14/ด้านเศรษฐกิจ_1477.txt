รัฐบาลไทย-ข่าวทำเนียบรัฐบาล-นายอาคม เติมพิทยาไพสิฐ รัฐมนตรีว่าการกระทรวงคมนาคม ปาฐกถาพิเศษ “ธ ทรงเป็นครูวิศวกรรมจราจรของแผ่นดิน” เพื่อน้อมรำลึกถึงพระมหากรุณาธิคุณของพระบาทสมเด็จพระปรมินทรมหาภูมิพลอดุลยเดช 







                                วันพฤหัสบดีที่ 12 ตุลาคม 2560                              





    268  













   นายอาคม เติมพิทยาไพสิฐ รัฐมนตรีว่าการกระทรวงคมนาคม ปาฐกถาพิเศษ “ธ ทรงเป็นครูวิศวกรรมจราจรของแผ่นดิน” เพื่อน้อมรำลึกถึงพระมหากรุณาธิคุณของพระบาทสมเด็จพระปรมินทรมหาภูมิพลอดุลยเดช 
 

   สำนักงานนโยบายและแผนการขนส่งและจราจร (สนข.) กระทรวงคมนาคม จัดงานปาฐกถาพิเศษ “ธ ทรงเป็นครูวิศวกรรมจราจรของแผ่นดิน” เนื่องในโอกาสวันคล้ายวันสถาปนาครบรอบ 15 ปี  





เพื่อน้อมรำลึกถึงพระมหากรุณาธิคุณของพระบาทสมเด็จพระปรมินทรมหาภูมิพลอดุลยเดช ที่ทรงมีต่อพสกนิกรชาวไทยเกี่ยวกับการแก้ไขปัญหาจราจร รวมทั้งสืบสานพระราชปณิธานและน้อมนำแนวพระราชดำริมาใช้เป็นหลักในการปฏิบัติงานและการดำเนินชีวิต
 
นายอาคม เติมพิทยาไพสิฐ รัฐมนตรีว่าการกระทรวงคมนาคม ได้ร่วมกล่าวปาฐกถาพิเศษ “ธ ทรงเป็นครูวิศวกรรมจราจรของแผ่นดิน” หัวข้อ “ครูผู้สร้างแรงบันดาลใจ” เมื่อวันที่ 9 ตุลาคม 2560 ณ ห้องประชุมยงยุทธ สาระสมบัติ สนข. โดยมี ดร.สุเมธ ตันติเวชกุล เลขาธิการมูลนิธิชัยพัฒนา กล่าวปาฐกถาพิเศษหัวข้อ “ต้นแบบแห่งความเพียร” และนายชัยวัฒน์ ทองคำคูณ ผู้อำนวยการ สนข. ผู้บริหาร และข้าราชการ สนข. เข้าร่วมงานปาฐกถาพิเศษฯ
 
นายอาคม เติมพิทยาไพสิฐ กล่าวว่า สนข. ได้จัดงานปาฐกถาพิเศษ “ธ ทรงเป็นครูวิศวกรรมจราจรของแผ่นดิน” เนื่องในโอกาสวันคล้ายวันสถาปนา ครบรอบ 15 ปี เพื่อน้อมรำลึกถึงพระมหากรุณาธิคุณของพระบาทสมเด็จพระปรมินทรมหาภูมิพลอดุลยเดช ที่ทรงมีต่อพสกนิกรชาวไทยในการแก้ไขปัญหาการจราจร และสืบสานพระราชปณิธานและน้อมนำแนวพระราชดำริมาใช้เป็นหลักในการปฏิบัติงานและการดำเนินชีวิต พระองค์ทรงเป็นต้นแบบแห่งความเพียร ความมุ่งมั่น ความไม่ท้อถอยต่ออุปสรรคทั้งปวง และทรงเป็นครูผู้สร้างแรงบันดาลใจที่เป็นต้นแบบแห่งการทรงงานด้านวิศวกรรมจราจร ซึ่งกระทรวงคมนาคมได้น้อมนำแนวพระราชดำริมาเป็นแนวทางการปฏิบัติงานด้านการขนส่งและจราจรของประเทศไทยจนประสบผลสำเร็จ เช่น ถนนวงแหวนรัชดาภิเษก ถนนวงแหวนอุตสาหกรรม ถนนคู่ขนานลอยฟ้าบรมราชชนนี สะพานพระราม 8 สะพานภูมิพล เป็นต้น กระทรวงฯ จะสืบสานโครงการในพระราชดำริ น้อมนำพระราชจริยวัตร พระบรมราโชวาท และพระราชดำริเกี่ยวกับการปิดทองหลังพระ การใช้ชีวิตด้วยความเรียบง่าย และความเพียรพยายามมาเป็นหลักยึดเหนี่ยวจิตใจ ปรับใช้ในการดำเนินชีวิตและการปฏิบัติงานเพื่อประเทศไทยให้ประสบความสำเร็จ



ที่มา : http://www.thaigov.go.th/news/contents/details/7372