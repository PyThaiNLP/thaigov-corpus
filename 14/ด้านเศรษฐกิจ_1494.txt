รัฐบาลไทย-ข่าวทำเนียบรัฐบาล-รมว.ดิจิทัลฯ ปาฐกถาพิเศษในงาน “Together is Power 2017”







                                วันพุธที่ 18 ตุลาคม 2560                              





    241  













   รมว.ดิจิทัลฯ ปาฐกถาพิเศษในงาน “Together is Power 2017”
 

   รมว.ดิจิทัลฯ 





                  ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) กล่าวปาฐกถาพิเศษหัวข้อ “การปรับตัวของประเทศไทยเข้าสู่ยุค Digital Economy” ในงาน “Together is Power 2017” ซึ่งกระทรวงพาณิชย์ โดยกรมพัฒนาธุรกิจการค้า ร่วมมือกับสภาหอการค้าแห่งประเทศไทย จัดขึ้น โดยที่ผ่านมากระทรวงดิจิทัลฯ ได้ดำเนินนโยบายในการขับเคลื่อนเศรษฐกิจและสังคมของประเทศอย่างต่อเนื่อง โดยเฉพาะอย่างยิ่งโครงการ “เน็ตประชารัฐ” ที่เป็นการขยายโอกาสสู่ประชาชนอย่างเท่าเทียมในทุกด้าน รวมถึงการสร้างเครื่องมือเชิงพาณิชย์ให้กับคนในพื้นที่ห่างไกล ให้มีช่องทางการจำหน่ายสินค้าและบริการของแต่ละชุมชน เพิ่มขีดความสามารถในการแข่งขันอย่างทัดเทียม ในโอกาสนี้ยังได้ร่วมเป็นสักขีพยานในพิธีมอบรางวัลสมาคมการค้าดีเด่นและผู้บริหารสมาคมดีเด่น ประจำปี 2560 หรือ Trade Association Prestige Award (TAP Award) เพื่อเป็นการเชิดชูเกียรติ และสร้างขวัญกำลังใจให้แก่สมาคมการค้าไทยที่มีการบริหารจัดการธุรกิจที่เป็นเลิศตามมาตรฐานสากล อีกทั้งยังได้สร้างผู้นำที่มีความรู้ความสามารถเข้าสู่ระบบเศรษฐกิจ เพื่อเป็นพลังในการขับเคลื่อนการค้าของไทยให้เติบโต สามารถแข่งขันทั้งตลาดในประเทศและต่างประเทศได้ เมื่อวันที่ 16 ตุลาคม 2560 ณ โรงแรมเซ็นทารา แกรนด์ แอท เซ็นทรัลเวิลด์ ถนนพระราม 1 เขตปทุมวัน กรุงเทพฯ
 

**********************



ที่มา : http://www.thaigov.go.th/news/contents/details/7474