รัฐบาลไทย-ข่าวทำเนียบรัฐบาล-ธอส.เชิญชมภาพยนตร์ทรีดีอนิเมชั่นเฉลิมพระเกียรติพระบาทสมเด็จพระปรมินทรมหาภูมิพลอดุลยเดช บรมนาถบพิตร







                                วันพุธที่ 18 ตุลาคม 2560                              





    263  





      พิมพ์    
     
    
















   ธอส.เชิญชมภาพยนตร์ทรีดีอนิเมชั่นเฉลิมพระเกียรติพระบาทสมเด็จพระปรมินทรมหาภูมิพลอดุลยเดช บรมนาถบพิตร
 

   ธอส. จึงได้ร่วมสนับสนุนการจัดทำภาพยนตร์ทรีดีอนิเมชั่น ชุด “ธ เสด็จสู่สวรรคาลัย” และชุด “พระผู้เป็นที่รักยิ่งแห่งแผ่นดิน” เฉลิมพระเกียรติพระบาทสมเด็จพระปรมินทรมหาภูมิพลอดุลยเดช บรมนาถบพิตร 





   นายฉัตรชัย ศิริไล กรรมการผู้จัดการ ธนาคารอาคารสงเคราะห์ (ธอส.) กล่าวว่า เพื่อถวายความอาลัย และน้อมรำลึกในพระมหากรุณาธิคุณอย่างหาที่สุดมิได้ของพระบาทสมเด็จพระปรมินทรมหาภูมิพลอดุลยเดช บรมนาถบพิตร ธอส. จึงได้ร่วมสนับสนุนการจัดทำภาพยนตร์ทรีดีอนิเมชั่น ชุด “ธ เสด็จสู่สวรรคาลัย” และชุด “พระผู้เป็นที่รักยิ่งแห่งแผ่นดิน” เฉลิมพระเกียรติพระบาทสมเด็จพระปรมินทรมหาภูมิพลอดุลยเดช บรมนาถบพิตร ที่แสดงถึงความยิ่งใหญ่แห่งสถาปัตยกรรมของพระเมรุมาศที่จัดสร้างขึ้นตามโบราณราชประเพณี และตามความเชื่อแบบพราหมณ์ ด้วยพระมหากษัตริย์ทรงเป็นสมมุติเทพสถิตบนเขาพระสุเมรุอันล้อมรอบด้วยเขาสัตบริภัณฑ์และทรงจุติลงมายังมนุษย์โลก เมื่อสวรรคตจึงจัดสร้างพระเมรุมาศเพื่อจำลองเขาพระสุเมรุเพื่อเป็นการส่งเสด็จกลับสู่สวรรคาลัยดังเดิม สำหรับลูกค้าประชาชนที่สนใจสามารถร่วมรับชมภาพยนตร์ทรีดีอนิเมชั่นเฉลิมพระเกียรติชุดดังกล่าวได้ที่จอ Digital Signage ธนาคารอาคารสงเคราะห์ ทุกสาขา และจอ LED ยักษ์ลาน Park Paragon ศูนย์การค้าสยามพารากอน ศูนย์การค้าดิเอ็มโพเรี่ยม และดิเอ็มควอเทียร์ ตั้งแต่วันนี้ถึง 29 ตุลาคม 2560 ทั้งนี้ สามารถดาวน์รับชมตัวอย่างภาพยนต์ได้ที่ https://youtu.be/qIApsVKE33k 



ที่มา : http://www.thaigov.go.th/news/contents/details/7485