รัฐบาลไทย-ข่าวทำเนียบรัฐบาล-ธอส.ปิดให้บริการชั่วคราวทุกสาขาทั่วประเทศ 26 ตุลาคม 2560 เพื่อให้พนักงานร่วมถวายความอาลัย และเป็นจิตอาสา เนื่องในวันพระราชพิธีถวายพระเพลิงพระบรมศพ







                                วันศุกร์ที่ 20 ตุลาคม 2560                              





    346  





      พิมพ์    
     
    
















   ธอส.ปิดให้บริการชั่วคราวทุกสาขาทั่วประเทศ 26 ตุลาคม 2560 เพื่อให้พนักงานร่วมถวายความอาลัย และเป็นจิตอาสา เนื่องในวันพระราชพิธีถวายพระเพลิงพระบรมศพ
 

   เนื่องในวันพระราชพิธีถวายพระเพลิงพระบรมศพ พระบาทสมเด็จพระปรมินทรมหาภูมิพลอดุลยเดช ในวันที่ 26 ตุลาคม 2560 ธนาคารขอแจ้งปิดทำการทุกสาขา เคาน์เตอร์การเงิน และ OSS ทั่วประเทศ ในวันพฤหัสบดีที่ 26 ตุลาคม 2560  





   นายฉัตรชัย ศิริไล กรรมการผู้จัดการ ธนาคารอาคารสงเคราะห์(ธอส.) เปิดเผยว่า เนื่องในวันพระราชพิธีถวายพระเพลิงพระบรมศพ พระบาทสมเด็จพระปรมินทรมหาภูมิพลอดุลยเดช ในวันที่ 26 ตุลาคม 2560 ธนาคารขอแจ้งปิดทำการทุกสาขา เคาน์เตอร์การเงิน และ OSS ทั่วประเทศ ในวันพฤหัสบดีที่ 26 ตุลาคม 2560 โดยลูกค้าสามารถใช้บริการผ่านช่องทางอิเล็กทรอนิกส์ของธนาคารได้แก่ ตู้ชำระเงินกู้(LRM) ตู้ฝากเงิน(CDM)  ตู้ปรับสมุดบัญชี และ ตู้ ATM ซึ่งจะเปิดให้บริการตามปกติในวันศุกร์ที่ 27 ตุลาคม 2560 เป็นต้นไป ทั้งนี้ เพื่อให้พนักงานของธนาคารทุกคนได้ร่วมแสดงออกถึงความจงรักภักดี ถวายความอาลัย และน้อมรำลึกในพระมหากรุณาธิคุณอันหาที่สุดมิได้ ด้วยการเข้าร่วมงานพระราชพิธีถวายพระเพลิงพระบรมศพพระบาทสมเด็จพระปรมินทรมหาภูมิพลอดุลยเดช โดยพร้อมเพรียงกันกับพสกนิกรชาวไทยทั่วประเทศ ณ บริเวณซุ้มถวายดอกไม้จันทน์และพระเมรุมาศจำลองที่ภาครัฐได้จัดทำไว้ในสถานที่ต่างๆ หรือ ร่วมทำหน้าที่เป็นจิตอาสาเฉพาะกิจในช่วงพระราชพิธี สามารถสอบถามรายละเอียดเพิ่มเติมได้ที่ศูนย์ลูกค้าสัมพันธ์ (Call Center) โทร 0-2645-9000 หรือ www.ghbank.co.th และ Facebook Fanpage ธนาคารอาคารสงเคราะห์  



ที่มา : http://www.thaigov.go.th/news/contents/details/7530