รัฐบาลไทย-ข่าวทำเนียบรัฐบาล-เกษตรฯ เตรียมความพร้อมการเป็นจุดรองรับประชาชนในงานพระราชพิธีถวายพระเพลิงพระบรมศพ พระบาทสมเด็จปรมินทรมหาภูมิพลอดุลยเดช บรมนาถบพิตร







                                วันศุกร์ที่ 20 ตุลาคม 2560                              





    264  













   เกษตรฯ เตรียมความพร้อมการเป็นจุดรองรับประชาชนในงานพระราชพิธีถวายพระเพลิงพระบรมศพ พระบาทสมเด็จปรมินทรมหาภูมิพลอดุลยเดช บรมนาถบพิตร
 

   เกษตรฯ เตรียมความพร้อมการเป็นจุดรองรับประชาชนในงานพระราชพิธีถวายพระเพลิงพระบรมศพ พระบาทสมเด็จปรมินทรมหาภูมิพลอดุลยเดช บรมนาถบพิตร 





  พลเอกฉัตรชัย สาริกัลยะ รัฐมนตรีว่าการกระทรวงเกษตรและสหกรณ์ พร้อมด้วยน.ส.ชุติมา บุณยประภัศร รัฐมนตรีช่วยว่าการกระทรวงเกษตรและสหกรณ์ นายเลิศวิโรจน์ โกวัฒนะ ปลัดกระทรวงเกษตรและสหกรณ์ ผู้บริหารกระทรวงเกษตร ข้าราชการ พนักงาน ลูกจ้างกระทรวงเกษตรฯ ร่วมกิจกรรมจิตอาสาเพื่อเตรียมความพร้อมในการเตรียมการจัดงานพระราชพิธีถวายพระเพลิงพระบรมศพ พระบาทสมเด็จปรมินทรมหาภูมิพลอดุลยเดช บรมนาถบพิตรซึ่งกระทรวงเกษตรและสหกรณ์ได้รับมอบหมายให้ดำเนินการจัดพิธีถวายดอกไม้จันทร์ในงานพระราชพิธีถวายพระเพลิงพระบรมศพ พระบาทสมเด็จปรมินทรมหาภูมิพลอดุลยเดช บรมนาถบพิตร ในวันพฤหัสบดีที่ 26 ตุลาคม 2560 ระหว่างเวลา 09.00 – 22.00 น. ซึ่งมีจุดตั้งซุ้มถวายดอกไม้จันทน์จำนวน 2 จุด ได้แก่ บริเวณด้านหน้ากระทรวงเกษตรและสหกรณ์ และหน้าสำนักงานการปฏิรูปที่ดินเพื่อเกษตรกรรม ถ.ราชดำเนินนอก
    ดังนั้น กระทรวงเกษตรฯ จึงได้เตรียมความพร้อมในการเตรียมการจัดกิจกรรมดังกล่าวก่อนจะมีพระราชพิธีเกิดขึ้นตั้งแต่วันที่ 20 ตุลาคมเป็นต้นไป โดยมีเจ้าหน้าที่ของกระทรวงเกษตรและสหกรณ์ร่วมเป็นจิตอาสาทำความสะอาดพื้นที่โดยรอบ อาทิ การทาสีรั้วกระทรวง ซุ้มประตูทางเข้าและกำแพงทางเข้าวัดปรินายกวรวิหาร ทำความสะอาดถนนตั้งแต่หน้า สปก.ถึงแยก จปร. รวมถึงทำความสะอาดบริเวณหน้าอาคารกระทรวงเกษตรฯ ซึ่งจะเป็นจุดตั้งเต้นท์อำนวยความสะดวกประชาชนที่มาร่วมพิธี และจุดแสดงนิทรรศการเกี่ยวกับพระราชกรณียกิจของพระบาทสมเด็จปรมินทรมหาภูมิพลอดุลยเดช บรมนาถบพิตรในด้านการเกษตรด้วย
 

 
กลุ่มโฆษกและวิเคราะห์ข่าว กองเกษตรสารนิเทศ 
สำนักงานปลัดกระทรวงเกษตรและสหกรณ์ 
โทร 02-2810859 แฟกซ์ 02-2822871
moacnews@gmail.com
www.moac.go.th
www.facebook.com/kasetthai
  



ที่มา : http://www.thaigov.go.th/news/contents/details/7549