รัฐบาลไทย-ข่าวทำเนียบรัฐบาล-บตท. ผนึก ธพว. พัฒนาธุรกรรมปล่อยสินเชื่อเพิ่ม SMEs พร้อมจัดงานมหกรรมขายทรัพย์ NPA ส่งท้ายปี  8 พ.ย. 2560  นี้







                                วันจันทร์ที่ 6 พฤศจิกายน 2560                              





    277  





      พิมพ์    
     
    
















   บตท. ผนึก ธพว. พัฒนาธุรกรรมปล่อยสินเชื่อเพิ่ม SMEs พร้อมจัดงานมหกรรมขายทรัพย์ NPA ส่งท้ายปี  8 พ.ย. 2560  นี้
 

   วันนี้ (6 พฤศจิกายน 2560)  ได้มีพิธีลงนามบันทึกข้อตกลงโครงการความร่วมมือด้านทรัพย์สินรอการขาย ระหว่าง บตท.) และ ธพว.หรือ SME Development Bankเพื่อบูรณาการใช้ทรัพยากรร่วมกันระหว่างสถาบันการเงินเฉพาะกิจ (SFIs) ภายใต้สังกัดกระทรวงการคลัง 





   วันนี้ (6 พฤศจิกายน 2560)  ได้มีพิธีลงนามบันทึกข้อตกลงโครงการความร่วมมือด้านทรัพย์สินรอการขาย ระหว่างบรรษัทตลาดรองสินเชื่อที่อยู่อาศัย (บตท.) และ ธนาคารพัฒนาวิสาหกิจขนาดกลางและขนาดย่อมแห่งประเทศไทย (ธพว.หรือ SME Development Bank) เพื่อบูรณาการใช้ทรัพยากรร่วมกันระหว่างสถาบันการเงินเฉพาะกิจ (SFIs) ภายใต้สังกัดกระทรวงการคลัง

การลงนามบันทึกข้อตกลงโครงการความร่วมมือด้านทรัพย์สินรอการขาย ระหว่าง บรรษัทตลาดรองสินเชื่อที่อยู่อาศัย (บตท.) และ ธนาคารพัฒนาวิสาหกิจขนาดกลางและขนาดย่อมแห่งประเทศไทย (ธพว.หรือ SME Development Bank) มีนางวสุกานต์ วิศาลสวัสดิ์ กรรมการและผู้จัดการ บรรษัทตลาดรองสินเชื่อที่อยู่อาศัย (บตท.) และ นายมงคล ลีลาธรรม กรรมการผู้จัดการ  ธนาคารพัฒนาวิสาหกิจขนาดกลางและขนาดย่อมแห่งประเทศไทย (ธพว.หรือ SME Development Bank)  พร้อมคณะผู้บริหารทั้งสองหน่วยงานร่วมในพิธีอย่างพร้อมเพรียง และมีสื่อมวลชนร่วมเป็นสักขีพยานในความร่วมมือครั้งนี้
    
นางวสุกานต์ วิศาลสวัสดิ์ กรรมการและผู้จัดการ บรรษัทตลาดรองสินเชื่อที่อยู่อาศัย (บตท.) เปิดเผยว่า “พิธีลงนามข้อตกลงวันนี้เกิดจากความร่วมมือเพื่อพัฒนาธุรกรรมที่เกี่ยวเนื่องกับสินเชื่อที่อยู่อาศัย ระหว่าง บรรษัทตลาดรองสินเชื่อที่อยู่อาศัย (บตท.) และ ธนาคารพัฒนาวิสาหกิจขนาดกลางและขนาดย่อมแห่งประเทศไทย (ธพว.หรือ SME Development Bank)   โดยมีวัตถุประสงค์เพื่ออำนวยความสะดวกให้กับลูกค้า บตท. และดำเนินการตามนโยบายของกระทรวงการคลัง ในการส่งเสริมและสนับสนุนให้เกิด Synergy หรือ ความร่วมมือระหว่างสถาบันการเงินเฉพาะกิจอย่างเป็นรูปธรรม โดยใช้ทรัพยากรร่วมกันเพื่อให้เกิดประสิทธิภาพสูงสุด”

บตท. เป็นสถาบันการเงินเฉพาะกิจ ทำหน้าที่เป็นตลาดรองสินเชื่อที่อยู่อาศัย ที่มีพันธกิจเพื่อสนับสนุนตลาดแรกสินเชื่อที่อยู่อาศัย พัฒนาตลาดทุน และ ช่วยให้ประชาชนมีอยู่อาศัยอย่างทั่วถึง  เนื่องจาก บตท. เป็นตลาดรอง จึงไม่สามารถให้สินเชื่อเพิ่มกับลูกค้าได้  บตท. จึงร่วมมือกับ ธพว. เพื่ออำนวยความสะดวกให้แก่ลูกค้าของ บตท. ที่เป็นผู้ประกอบธุรกิจขนาดกลางและขนาดย่อม (SMEs) เพื่อให้ลูกค้า บตท. ได้มีโอกาสรับบริการจาก ธพว. โดยตรง และสามารถติดต่อผ่าน บตท. ได้ ความร่วมมือนี้ยังรวมถึงการสนับสนุนการจำหน่ายทรัพย์สินรอการขาย (Non-Performing Asset) เพื่อเพิ่มโอกาสในการจำหน่ายทรัพย์สินรอการขาย และเป็นการประชาสัมพันธ์ทรัพย์สินรอการขาย ให้เป็นที่รู้จักแก่ลูกค้า บตท. และ ธพว.  โดยผ่านช่องทางการประชาสัมพันธ์ของทั้งสองหน่วยงานร่วมกันด้วย

นายมงคล ลีลาธรรม กรรมการผู้จัดการ ธนาคารพัฒนาวิสาหกิจขนาดกลางและขนาดย่อมแห่งประเทศไทย (ธพว. หรือ SME Development Bank) กล่าวถึงการลงนามบันทึกข้อตกลงโครงการความร่วมมือวันนี้ว่า “ในส่วนของ ธพว. จะทำหน้าที่เข้าไปสนับสนุนเติมเต็มความต้องการด้านสินเชื่อและแหล่งเงินทุน  สำหรับกลุ่มเป้าหมายที่เป็นผู้ประกอบการ SMEs  ให้สามารถเข้าถึงบริการได้โดยตรง สะดวกและรวดเร็วขึ้น  โดยธนาคารได้วางแนวทางเพื่อเตรียมรองรับการขยายธุรกรรม การให้บริการนวัตกรรมด้านผลิตภัณฑ์สินเชื่อที่หลากหลาย ซึ่งจากข้อมูลพบว่า มีกลุ่มผู้ประกอบการ SMEs เจ้าของกิจการ-ธุรกิจส่วนตัว ประกอบอาชีพอิสระ ที่เป็นลูกค้าของ บตท. มีจำนวนไม่น้อยที่ต้องการขอขยายวงเงินสินเชื่อ ความร่วมมือครั้งนี้จึงมีความสำคัญอย่างมาก ที่ ธพว.จะได้ดำเนินการตามพันธกิจ ตอกย้ำการเป็นธนาคารเพื่อการพัฒนาผู้ประกอบการอย่างแท้จริง  โดยจะเข้าไปเติมเต็มช่องว่างที่เกิดขึ้น  เพื่อต่อสายป่านธุรกิจให้เติบโตอย่างเข้มแข็ง พร้อมเป็นฟันเฟืองขับเคลื่อนเศรษฐกิจไทยให้ยั่งยืนต่อไป”

เพื่อตอกย้ำการบูรณาการความร่วมมือครั้งนี้  ธพว. และ บตท. ได้ร่วมกันจัดงาน “มหกรรมขายทรัพย์ NPA ส่งท้ายปี 2560”ณ ห้องแก้ววิเชียร ชั้น 11 สำนักงานใหญ่ SME Bank Tower  วันพุธที่ 8 พฤศจิกายน 2560  โดยเริ่มลงทะเบียนตั้งแต่เวลา 9.00 น. เป็นต้นไป  และเริ่มประมูลตั้งแต่เวลา 14.00 น.   ซึ่ง ธพว. และ บตท. ได้คัดเลือกทรัพย์ทำเลดี การคมนาคมขนส่งสะดวก  เหมาะต่อนักลงทุนหรือผู้ประกอบการ  ที่ต้องการประมูลเพื่อนำไปพัฒนาประกอบธุรกิจเชิงพาณิชย์หรือเป็นที่พักอาศัย  นำไปต่อยอดทำกำไร  อาทิ โกดัง-โรงงาน ที่ดินเปล่า และที่อยู่อาศัย  ทั้งในเขตกรุงเทพฯ ปริมณฑล และต่างจังหวัด รวมกว่า 106 รายการ  จำนวน 549 แปลง สอบถามข้อมูลเพิ่มเติม Call Center 1357 หรือติดตามกิจกรรมอื่นๆ ผ่านทาง facebook.com/SMEDevelopmentBank

สอบถามข้อมูลเพิ่มเติม : SME Development Bank นางอุบลรัตน์ ค่าแพง ผู้อำนวยการฝ่ายส่งเสริมการตลาดลูกค้าสัมพันธ์และกิจกรรมเพื่อสังคม   
โทร. 085-980-7861, 02-265-4571-2 



ที่มา : http://www.thaigov.go.th/news/contents/details/7836