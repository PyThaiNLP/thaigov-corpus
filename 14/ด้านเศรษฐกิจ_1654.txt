รัฐบาลไทย-ข่าวทำเนียบรัฐบาล-การจำหน่ายพันธบัตรออมทรัพย์ของกระทรวงการคลังในปีงบประมาณ พ.ศ. 2561 ครั้งที่ 1







                                วันพุธที่ 15 พฤศจิกายน 2560                              





    673  





      พิมพ์    
     
    
















   การจำหน่ายพันธบัตรออมทรัพย์ของกระทรวงการคลังในปีงบประมาณ พ.ศ. 2561 ครั้งที่ 1
 

   กระทรวงการคลังจะออกพันธบัตรออมทรัพย์ของกระทรวงการคลัง วงเงิน 15,000 ล้านบาท รุ่นอายุ 3 ปี และ 7 ปี อัตราดอกเบี้ยคงที่ แบบไร้ใบตราสาร (Scripless) จำหน่ายตั้งแต่วันที่ 27 พฤศจิกายน 2560 – 30 มีนาคม 2561 





   นายประภาศ คงเอียด ผู้อำนวยการสำนักงานบริหารหนี้สาธารณะแถลงข่าวเรื่องพันธบัตรออมทรัพย์ของกระทรวงการคลัง ในปีงบประมาณ พ.ศ. 2561 ครั้งที่ 1 ดังนี้ กระทรวงการคลังจะออกพันธบัตรออมทรัพย์ของกระทรวงการคลัง วงเงิน 15,000 ล้านบาท รุ่นอายุ 3 ปี และ 7 ปี อัตราดอกเบี้ยคงที่ แบบไร้ใบตราสาร (Scripless) จำหน่ายตั้งแต่วันที่ 27 พฤศจิกายน 2560 – 30 มีนาคม 2561 โดยมีวัตถุประสงค์เพื่อเป็นการส่งเสริมการออมที่มั่นคงของประชาชน และเป็นทางเลือกในการลงทุนของประชาชนที่ถือพันธบัตรออมทรัพย์ของกระทรวงการคลัง ซึ่งจะครบกำหนดอายุในเดือนธันวาคม 2560 โดยพันธบัตรออมทรัพย์มีรูปแบบและเงื่อนไข ดังนี้
รุ่นอายุ 3 ปี        อัตราดอกเบี้ยคงที่ร้อยละ 1.85 ต่อปี
รุ่นอายุ 7 ปี        อัตราดอกเบี้ยคงที่ร้อยละ 2.45 ต่อปี
วงเงินรวม        15,000 ล้านบาท
ระยะเวลาจำหน่าย    วันที่ 27 พฤศจิกายน 2560 – 30 มีนาคม 2561
วงเงินซื้อต่อราย    1,000 บาทขึ้นไป ไม่จำกัดวงเงินซื้อขั้นสูง
ธนาคารตัวแทนจำหน่าย    1. ธนาคารกรุงเทพ จำกัด (มหาชน)      2. ธนาคารกรุงไทย จำกัด (มหาชน) 3. ธนาคารกสิกรไทย จำกัด (มหาชน)    4. ธนาคารไทยพาณิชย์ จำกัด (มหาชน)
ผู้มีสิทธิ์ซื้อ        บุคคลธรรมดาที่ถือสัญชาติไทยหรือมีถิ่นที่อยู่ในประเทศไทย สภากาชาดไทย มูลนิธิ สมาคม วัด สถานศึกษาของรัฐ โรงพยาบาลของรัฐ หรือนิติบุคคลอื่นที่ไม่มีวัตถุประสงค์      ในการแสวงหากำไร
        
ผู้ที่สนใจสามารถซื้อพันธบัตรออมทรัพย์ได้ตั้งแต่เวลา 8.30 น. ของวันที่ 27 พฤศจิกายน 2560 จนถึงเวลา 15.00 น. ของวันที่ 30 มีนาคม 2561 โดยสามารถทำรายการซื้อผ่าน 1) เคาน์เตอร์ธนาคารตัวแทนจำหน่ายทุกสาขา 2) เครื่องถอนเงินอัตโนมัติ (ATM) 3) ระบบ Internet Banking ของธนาคารตัวแทนจำหน่ายทั้ง 4 แห่ง และ 4)  KTB netbank Application ของธนาคารกรุงไทยฯ และ K PLUS Application ของธนาคารกสิกรไทยฯ ซึ่งเป็นการอำนวยความสะดวกให้กับประชาชนให้สามารถเข้าถึงพันธบัตรออมทรัพย์ได้ตลอดเวลา

โดยผู้มีสิทธิ์ซื้อสามารถทำรายการซื้อพันธบัตรออมทรัพย์ได้ที่
ธนาคารกรุงเทพฯ    www.bangkokbank.com/ibanking
ธนาคารกรุงไทยฯ    www.ktbnetbank.com
ธนาคารกสิกรไทยฯ    https://online.kasikornbankgroup.com
ธนาคารไทยพาณิชย์ฯ    www.scbeasy.com

ทั้งนี้ ผู้ซื้อพันธบัตรออมทรัพย์รายใหม่ที่ไม่เคยลงทะเบียนข้อมูลและเปิดบัญชีฝากหลักทรัพย์สำหรับพันธบัตรออมทรัพย์ของกระทรวงการคลังแบบไร้ใบตราสาร (Scripless) ต้องลงทะเบียนและเปิดบัญชีฝากหลักทรัพย์ที่ธนาคารตัวแทนจำหน่าย
        
การลงทะเบียน ใช้หลักฐานดังนี้
1. สำเนาบัตรประจำตัวประชาชน พร้อมลงนามรับรองสำเนาถูกต้อง
2. สำเนาหน้าแรกสมุดบัญชีเงินฝาก (ยกเว้นบัญชีเงินฝากออมทรัพย์พิเศษและบัญชีเงินฝากประจำ) ของผู้ซื้อที่เปิดบัญชีไว้กับธนาคารตัวแทนจำหน่ายพร้อมลงนามรับรองสำเนาถูกต้อง ในกรณีที่ไม่มีบัญชีเงินฝากผู้ซื้อต้องเปิดบัญชีใหม่
        
ผู้ที่สนใจซื้อพันธบัตรสามารถขอรายละเอียดเพิ่มเติมได้ที่ธนาคารตัวแทนจำหน่ายหรือที่ www.pdmo.go.th  www.bot.or.th  www.bangkokbank.com  www.ktb.co.th  www.scb.co.th  www.kasikornbank.com
        
จึงขอประกาศให้ทราบโดยทั่วกัน

สำนักพัฒนาตลาดตราสารหนี้ สำนักงานบริหารหนี้สาธารณะ
โทร. 0 2271 7999 ต่อ 5809/ 0 2265 8050 ต่อ 5308 



ที่มา : http://www.thaigov.go.th/news/contents/details/8072