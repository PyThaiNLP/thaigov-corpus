รัฐบาลไทย-ข่าวทำเนียบรัฐบาล-ธพว.ก้าวล้ำนำเทรนด์ปั้นสื่อออนไลน์ให้แข็งแรง “ตัดต่ออย่างง่ายเพิ่มยอดขายด้วย Youtube”ติดปีกเอสเอ็มอีไทยก้าวไกลตลาดโลก







                                วันอังคารที่ 14 พฤศจิกายน 2560                              





    347  





      พิมพ์    
     
    
















   ธพว.ก้าวล้ำนำเทรนด์ปั้นสื่อออนไลน์ให้แข็งแรง “ตัดต่ออย่างง่ายเพิ่มยอดขายด้วย Youtube”ติดปีกเอสเอ็มอีไทยก้าวไกลตลาดโลก
 

   ธพว. จัดสัมมนา“ตัดต่ออย่างง่ายเพิ่มยอดขายด้วย Youtube”  ณ อาคารสำนักงานใหญ่ SME Bank Tower 





   วันนี้ (13 พฤศจิกายน 2560) ธนาคารพัฒนาวิสาหกิจขนาดกลางและขนาดย่อมแห่งประเทศไทย (ธพว.หรือ SME Development Bank) ร่วมกับ สถาบันเทคโนโลยีพระจอมเกล้าเจ้าคุณทหารลาดกระบัง  จัดสัมมนา“ตัดต่ออย่างง่ายเพิ่มยอดขายด้วย Youtube”  ณ อาคารสำนักงานใหญ่ SME Bank Tower ติดสถานีรถไฟฟ้าอารีย์ โดยเชิญกูรูชื่อดังในการทำVideo Content ผ่านYoutube เพื่อการเพิ่มยอดขายให้ก้าวกระโดดคุณศิรินภา ประสพศักดิ์เป็นที่รู้จักในนาม “ครูต่ายไอทีแม่บ้าน”โดยปัจจุบันเป็นครูสอนการตลาดออนไลน์ที่สถาบันสอนการตลาดออนไลน์ไอทีแม่บ้านอาทิคอร์สLine@การตัดต่อวีดีโอและYouTubeการทำเว็บไซต์ขายของและสร้างแบรนด์และการลงโฆษณาFacebookสำหรับผู้เริ่มต้นนอกจากนี้ครูต่าย ยังเป็นวิทยากรและที่ปรึกษาการตลาดออนไลน์ ให้กับผู้ประกอบการSMEsด้วย

นายมงคล ลีลาธรรม กรรมการผู้จัดการ ธพว. กล่าวว่า จากกระแสการตอบรับที่ดีเป็นอย่างมากของงานสัมมนาเชิงปฏิบัติการการทำวีดีโอบนสื่อYouTubeเมื่อครั้งที่ผ่านมาจึงทำให้ต้องมีการจัดการอบรมการตัดต่อวีดีโอเป็นครั้งที่สองโดยมีเนื้อหาที่เข้มข้นลึกขึ้นเพราะธนาคารเล็งเห็นถึงความสำคัญของการทำเนื้อหาเพื่อโปรโมทและทำยอดขายให้พุ่งกระฉูดแบบก้าวกระโดด และสื่อออนไลน์อย่างYouTube เป็นสิ่งที่มีบทบาทสำคัญกับผู้ประกอบการSMEหรือStartupเพราะเรื่องของการทำตลาดออนไลน์อย่างเช่นกิจกรรมในวันนี้ ที่มีการนำเครื่องมือในการทำตลาดออนไลน์อย่าง YouTubeที่ปัจจุบันมีผู้ใช้งานเครื่องมือตัวนี้ทั้งโลกถึง 1 พันล้านคนซึ่งจำนวนผู้ใช้เป็น 1 ใน 3 ของผู้ใช้บนโลกออนไลน์ทั้งหมดและปัจจุบันมีผู้ประสบความสำเร็จทางธุรกิจจากการปล่อยเนื้อหาบนโลกYouTubeเป็นอย่างมากโดยบางคนมีผู้ติดตามถึงสองล้านถึงสามล้านคนจึงไม่แปลกเลยที่ผู้ประกอบการในปัจจุบันจึงหันมาทำการตลาดผ่านช่องทางนี้ จะเห็นได้จากการจัดกิจกรรมฝึกทักษะการปฎิบัติการเกี่ยวกับเรื่องนี้ที่ธนาคารประกาศพียงแค่ 1 วันมียอดผู้สนใจสมัครเข้ามาล้นหลามกว่า200คนจนทำให้ต้องปิดระบบรับสมัครในทันทีเนื่องจากธนาคารมุ่งหวังให้การจัดสัมมนาเกิดประสิทธิภาพสูงสุดแก่ผู้เรียนจึงรับได้จำนวนจำกัดเพียง 50 ถึง 60 กิจการเท่านั้น
 
“ ตอนนี้เกิดกระแสตื่นตัวใช้เทคโนโลยีสื่อออนไลน์เข้ามาช่วยค้าขาย โลกของการค้าธุรกิจขนาดใหญ่ไม่ใช่จะชนะธุรกิจขนาดเล็กเสมอไป   สิ่งสำคัญคือ ความเร็วการเข้าถึงกลุ่มเป้าหมายที่ตรง และโดนใจ  อย่างที่ผมเคยบอกปลาเร็วจะชนะปลาช้า ผู้ประกอบการเอสเอ็มอีจำเป็นต้องหาโอกาสและเร่งปรับตัวหลุดจากกรอบแนวคิดแบบเดิม และพัฒนาศักยภาพธุรกิจเตรียมความพร้อมเข้าสู่สนามการค้ารองรับก้าวเข้าสู่ไทยแลนด์ 4.0 ต่อไป” กรรมการผู้จัดการ ธพว. กล่าว

ที่มา  : ฝ่ายส่งเสริมกิจกรรมพัฒนาผู้ประกอบการ  โทร. 02-265-3192   
เผยแพร่ข้อมูล : ฝ่ายส่งเสริมการตลาดลูกค้าสัมพันธ์และกิจกรรมเพื่อสังคม โทร. 0-265-4574-5 



ที่มา : http://www.thaigov.go.th/news/contents/details/8075