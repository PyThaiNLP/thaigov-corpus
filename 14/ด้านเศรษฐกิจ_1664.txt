รัฐบาลไทย-ข่าวทำเนียบรัฐบาล-กรมสรรพากรเตือนซื้อใบกำกับภาษีเป็นเท็จเมื่อนำมาใช้ลดหย่อนภาษีมีสิทธิติดคุก







                                วันพุธที่ 15 พฤศจิกายน 2560                              





    290  





      พิมพ์    
     
    
















   กรมสรรพากรเตือนซื้อใบกำกับภาษีเป็นเท็จเมื่อนำมาใช้ลดหย่อนภาษีมีสิทธิติดคุก
 

   ตามที่มีการเผยแพร่ ข้อความผ่านทางโซเชียลมีเดียว่า ต้องการซื้อใบกำกับภาษีจากผู้ที่ซื้อสินค้า แต่ไม่ได้นำไปใช้ลดหย่อนภาษีให้เอามาขายได้ โดยจะมีค่าตอบแทนให้จำนวนหนึ่ง นั้น 





   กรมสรรพากร ขอแจ้งให้ทราบว่า การประกาศซื้อ-ขายใบกำกับภาษีดังกล่าวข้างต้นเป็นเรื่องที่มีความผิดทางกฎหมาย โดยผู้นำใบกำกับภาษีดังกล่าวไปใช้จะได้รับโทษทางอาญาตามมาตรา 90/4(7) แห่งประมวลรัษฎากร มีโทษจำคุกตั้งแต่ 3 เดือนถึง 7 ปี และปรับตั้งแต่ 2,000 บาท ถึง 200,000 บาท และรับโทษทางแพ่ง ต้องรับผิดเบี้ยปรับสองเท่าของเงินภาษี ตามมาตรา 89(7) และเสียเงินเพิ่ม ตามมาตรา 89/1 อีกด้วย จึงขอเตือนให้ยุติการกระทำดังกล่าว และกรมสรรพากรจะดำเนินการติดตามตรวจสอบเพื่อหาผู้กระทำความผิดโดยเข้มงวดต่อไป       
        
ทั้งนี้ หากผู้เสียภาษีมีข้อสงสัยสามารถสอบถามเพิ่มเติมได้ที่สำนักงานสรรพากรพื้นที่ทุกพื้นที่ หรือศูนย์สารนิเทศสรรพากร (RD  Intelligence  Center)  โทร. 1161
  



ที่มา : http://www.thaigov.go.th/news/contents/details/8097