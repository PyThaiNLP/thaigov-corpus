รัฐบาลไทย-ข่าวทำเนียบรัฐบาล-พาณิชย์ ร่วมมือ WEF จัดเวิร์คช้อปความสามารถทางการแข่งขันในไทยครั้งแรกในรอบหลายปี ดึงซีอีโอองค์กรใหญ่ พร้อม SMEs และผู้แทนภาคประชาสังคม ร่วมหารือแนวทางเดินหน้าไทย พร้อมรับปฏิวัติอุต







                                วันจันทร์ที่ 20 พฤศจิกายน 2560                              





    437  













   พาณิชย์ ร่วมมือ WEF จัดเวิร์คช้อปความสามารถทางการแข่งขันในไทยครั้งแรกในรอบหลายปี ดึงซีอีโอองค์กรใหญ่ พร้อม SMEs และผู้แทนภาคประชาสังคม ร่วมหารือแนวทางเดินหน้าไทย พร้อมรับปฏิวัติอุต
 

   กระทรวงพาณิชย์ จับมือ World Economic Forum หรือ WEF และสำนักงานคณะกรรมการพัฒนาการเศรษฐกิจและสังคมแห่งชาติ (สศช.) จัดประชุมสัมมนาเชิงปฏิบัติการ “Competitiveness and Inclusive Growth: Navigating towards Thailand 4.0”  





พร้อม SMEs และผู้แทนภาคประชาสังคม ร่วมถกเชิงนโยบาย เชื่อช่วยขยับอันดับขีดความสามารถการแข่งขันของไทยในเวทีโลก พร้อมรับมือการปฏิวัติอุตสาหกรรมยุคที่ 4 หรือ 4IR (4th Industrial Revolution)
การประชุมฯ ซึ่งจัดขึ้นวันนี้ (จันทร์ที่ 20 พฤศจิกายน 2560) ณ โรงแรม อนันตราสยาม กรุงเทพฯ ได้รับเกียรติจากผู้บริหารระดับสูงจากภาครัฐและเอกชน อาทิ ดร. สมคิด จาตุศรีพิทักษ์ รองนายกรัฐมนตรี นางอภิรดี ตันตราภรณ์ รัฐมนตรีว่าการกระทรวงพาณิชย์ ดร. อรรชกา สีบุญเรือง รัฐมนตรีว่าการกระทรวงวิทยาศาสตร์และเทคโนโลยี นายพิชิต อัคราทิตย์ รัฐมนตรีช่วยว่าการกระทรวงคมนาคม นายเทวินทร์ วงศ์วานิช ประธานเจ้าหน้าที่บริหารและกรรมการผู้จัดการใหญ่ บริษัท ปตท. จำกัด นายศุภชัย เจียรวรานนท์ ประธานคณะผู้บริหารเครือเจริญโภคภัณฑ์ นายฐาปน สิริวัฒนภักดี กรรมการผู้อำนวยการใหญ่ บริษัท ไทยเบฟเวอเรจ จำกัด (มหาชน) ดร.วันดี กุญชรยาคง จุลเจริญ ประธานกรรมการ บริษัท เอสพีซีจี จำกัด (มหาชน) พร้อมตัวแทนจาก WEF ร่วมอภิปราย
นางอภิรดี ตันตราภรณ์ เปิดเผยว่า “เป็นเรื่องน่ายินดียิ่งที่ประเทศไทยได้พัฒนาขีดความสามารถทางการแข่งขันมาอย่างต่อเนื่อง โดยผลการจัดอันดับ Global Competitiveness Index ปี 2017 - 2018 จาก WEF ไทยขยับจากอันดับที่ 34 เมื่อปีก่อนหน้า มาอยู่ที่อันดับที่ 32 จาก 137 ประเทศทั่วโลกในปีนี้ โดยไทยมีคะแนน ดีขึ้นในหลายหมวดใหญ่ โดยเฉพาะภาวะเศรษฐกิจมหภาคและโครงสร้างพื้นฐาน แต่อย่างไรก็ดี การปฏิรูปภาครัฐและการสนับสนุนด้านนวัตกรรมยังคงต้องดำเนินการอย่างต่อเนื่องและครอบคลุมทั่วประเทศ”
ด้าน นายจัสติน วู้ด หัวหน้าฝ่ายเอเชีย แปซิฟิก ของ WEF กล่าวชื่นชมประเทศไทยที่เพิ่มขีดความสามารถในการแข่งขันได้หลายด้าน อย่างไรก็ตาม ในระยะยาว ไทยยังมีจุดอ่อนที่ต้องเร่งปรับปรุงอีกหลายด้าน ซึ่งการมาจัดการประชุมของ WEF ในครั้งนี้ จะนำเสนอประเด็นที่เห็นว่าไทยควรเดินหน้าพัฒนาให้เร็วขึ้น ได้แก่ (1) การพัฒนาด้านสถาบันเพื่อให้มีธรรมาภิบาล (2) การปรับ/ลดกฎระเบียบเพื่อสร้างความมีประสิทธิภาพของตลาดและสินค้า (3) การสร้างความพร้อมทางเทคโนโลยี (4) การสร้างสภาพแวดล้อมที่เอื้อต่อการสร้างนวัตกรรม และ (5) การพัฒนาการศึกษาและทักษะ โดยทาง WEF ได้ส่งผู้เชี่ยวชาญมานำเสนอประเด็นเหล่านี้อย่างลึกและตรงไปตรงมา และจะเสนอให้ไทยให้ความสำคัญกับการมีนโยบายเศรษฐกิจแบบมีส่วนร่วมและเติบโตอย่างทั่วถึง เพื่อลดความเหลื่อมล้ำในระยะยาว”
นางอภิรดี ตันตราภรณ์ กล่าวทิ้งท้ายว่า “ความสามารถในการแข่งขันเป็นสิ่งที่บ่งชี้ศักยภาพของประเทศ ส่งผลต่อความเชื่อมั่นของนักธุรกิจ บรรยากาศการค้าและการลงทุน ดังนั้น การจัดการประชุมเพื่อหารือระหว่างผู้บริหารและผู้แทนจากหลายภาคส่วนที่เกี่ยวข้อง พร้อมทั้งเสริมสร้างความรู้ความเข้าใจเกี่ยวกับเกณฑ์ชี้วัดใหม่ ที่คาดว่าจะปรับใช้ในปี 2561 จะช่วยให้เห็นประเด็นและปัญหาที่ต้องเร่งดำเนินการอย่างเป็นรูปธรรม เพื่อนำข้อมูลและข้อเสนอแนะเหล่านี้ มาช่วยในการกำหนดนโยบาย วางรากฐานการพัฒนาและขับเคลื่อนประเทศตามแผนปฏิรูป Thailand 4.0 ที่รัฐบาลให้ความสำคัญมาโดยตลอด” 



ที่มา : http://www.thaigov.go.th/news/contents/details/8226