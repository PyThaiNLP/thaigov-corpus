รัฐบาลไทย-ข่าวทำเนียบรัฐบาล-กระทรวงเกษตรฯ เชิญชวนผู้ประกอบธุรกิจในระบบเกษตรพันธสัญญา ขึ้นทะเบียนอย่างถูกต้องตาม พ.ร.บ. 







                                วันศุกร์ที่ 24 พฤศจิกายน 2560                              





    249  













   กระทรวงเกษตรฯ เชิญชวนผู้ประกอบธุรกิจในระบบเกษตรพันธสัญญา ขึ้นทะเบียนอย่างถูกต้องตาม พ.ร.บ. 
 

   กระทรวงเกษตรฯ เชิญชวนผู้ประกอบธุรกิจในระบบเกษตรพันธสัญญา ขึ้นทะเบียนอย่างถูกต้องตาม พ.ร.บ. ส่งเสริมและพัฒนาระบบเกษตรพันธสัญญา พ.ศ. 2560 ได้ตั้งแต่วันที่ 27 พ.ย. นี้เป็นต้นไป  





     พลเอกฉัตรชัย สาริกัลยะ รัฐมนตรีว่าการกระทรวงเกษตรและสหกรณ์ เปิดเผยภายหลังการประชุมคณะกรรมการส่งเสริมและพัฒนาระบบเกษตรพันธะสัญญา ครั้งที่ 1/2560 ว่า สืบเนื่องจาก พ.ร.บ. ส่งเสริมและพัฒนาระบบเกษตรพันธสัญญา พ.ศ. 2560 ได้มีผลใช้บังคับแล้วตั้งแต่วันที่ 23 กันยายน 2560 โดยมีวัตถุประสงค์เพื่อส่งเสริมและพัฒนาระบบเกษตรพันธสัญญาในประเทศไทย และกำหนดหลักเกณฑ์การทำสัญญาในระบบเกษตรพันธสัญญาให้เกิดความเป็นธรรม รวมทั้งกำหนดกลไกการไกล่เกลี่ยข้อพิพาท เพื่อเป็นการลดค่าใช้จ่ายและประหยัดเวลาในการแก้ไขปัญหาข้อพิพาทจากสัญญา โดยได้กำหนดให้มีการประชุมคณะกรรมการส่งเสริมและพัฒนาระบบเกษตรพันธสัญญา เพื่อขับเคลื่อนการดำเนินงานตาม พ.ร.บ. เป็นครั้งแรก
     สำหรับวาระสำคัญที่ต้องพิจารณา คือ เรื่องการออกกฎหมายลำดับรอง (ประกาศ/ระเบียบ) เพื่อกำหนดรายละเอียดหลักเกณฑ์และวิธีการในการปฏิบัติตาม พ.ร.บ. จำนวน 3 ฉบับ ได้แก่ 1) ร่างระเบียบกระทรวงเกษตรและสหกรณ์ ว่าด้วยหลักเกณฑ์และวิธีสรรหาบุคคลเพื่อแต่งตั้งเป็นกรรมการผู้ทรงคุณวุฒิในคณะกรรมการส่งเสริมและพัฒนาระบบเกษตรพันธสัญญา พ.ศ. 2560 2) ร่างประกาศคณะกรรมการส่งเสริมและพัฒนาระบบเกษตรพันธสัญญา เรื่อง หลักเกณฑ์และวิธีการดำเนินการไกล่เกลี่ยข้อพิพาทและการจัดทำสัญญาประนีประนอมยอมความ และ 3) ร่างประกาศคณะกรรมการส่งเสริมและพัฒนาระบบเกษตรพันธสัญญา เรื่อง หลักเกณฑ์และวิธีการประกาศรายละเอียดการฝ่าฝืนหรือพฤติกรรมเอาเปรียบคู่สัญญาอย่างไม่เป็นธรรม นอกจากนี้ยังมีการเตรียมความพร้อมด้านต่างๆในการดำเนินงานตาม พ.ร.บ. ด้วย ซึ่งกระทรวงเกษตรฯ คาดว่ากฎหมายฉบับนี้จะช่วยส่งเสริมและพัฒนาการทำการเกษตรในประเทศไทย ให้มีมาตรฐาน คุณภาพ และสร้างความมั่นคงในการประกอบอาชีพของเกษตรกร และการทำธุรกิจของผู้ประกอบธุรกิจทางการเกษตรอย่างยั่งยืน โดยการทำสัญญาในระบบเกษตรพันธสัญญา จะต้องทำตามที่กฎหมายกำหนด ต้องมีการจัดทำเอกสารสำหรับการชี้ชวนและร่างสัญญาให้เกษตรกรทราบล่วงหน้าและสัญญาต้องมีรายละเอียดตามที่กฎหมายกำหนด
      “ผู้ประกอบธุรกิจ มีหน้าที่ต้องตรวจสอบการประกอบธุรกิจของตนเองว่า มีการทำสัญญาในระบบเกษตร
พันธสัญญาหรือไม่ เพราะหากเป็นผู้ประกอบธุรกิจในระบบเกษตรพันธสัญญาแล้ว ไม่ดำเนินการตามที่กฎหมายกำหนด ก็จะมีโทษปรับ โดยสามารถเริ่มดำเนินการได้ตั้งแต่วันที่ 27 พฤศจิกายนนี้เป็นต้นไป ผู้ประกอบธุรกิจในระบบเกษตรพันธสัญญา ต้องมาแจ้งการประกอบธุรกิจต่อสำนักงานปลัดกระทรวงเกษตรและสหกรณ์ หรือสำนักงานเกษตรและสหกรณ์จังหวัด ตามหลักเกณฑ์ฯ เพื่อขึ้นทะเบียน ทั้งนี้ กระทรวงเกษตรฯ เชื่อมั่นว่าจะได้รับความร่วมมือจากผู้ประกอบธุรกิจทางการเกษตรในการปฏิบัติตาม พ.ร.บ. ส่งเสริมและพัฒนาระบบเกษตรพันธสัญญา พ.ศ. 2560 ด้วยดี หากมีข้อสงสัยสามารถสอบถามเพิ่มเติมได้ที่ สำนักงานเลขานุการคณะกรรมการส่งเสริมและพัฒนาระบบเกษตร
พันธสัญญา โทร 0-2281-5955 ต่อ 354 หรือสายด่วน 1170” พลเอกฉัตรชัย กล่าว
 
 
กลุ่มโฆษกและวิเคราะห์ข่าว กองเกษตรสารนิเทศ 
สำนักงานปลัดกระทรวงเกษตรและสหกรณ์ 
โทร 02-2810859 แฟกซ์ 02-2822871
moacnews@gmail.com
www.moac.go.th
www.facebook.com/kasetthai
 
                  
 
 
พลเอกฉัตรชัย สาริกัลยะ รัฐมนตรีว่าการกระทรวงเกษตรและสหกรณ์ เปิดเผยภายหลังการประชุมคณะกรรมการส่งเสริมและพัฒนาระบบเกษตรพันธะสัญญา ครั้งที่ 1/2560 ว่า สืบเนื่องจาก พ.ร.บ. ส่งเสริมและพัฒนาระบบเกษตรพันธสัญญา พ.ศ. 2560 ได้มีผลใช้บังคับแล้วตั้งแต่วันที่ 23 กันยายน 2560 โดยมีวัตถุประสงค์เพื่อส่งเสริมและพัฒนาระบบเกษตรพันธสัญญาในประเทศไทย และกำหนดหลักเกณฑ์การทำสัญญาในระบบเกษตร
พันธสัญญาให้เกิดความเป็นธรรม รวมทั้งกำหนดกลไกการไกล่เกลี่ยข้อพิพาท เพื่อเป็นการลดค่าใช้จ่ายและประหยัดเวลาในการแก้ไขปัญหาข้อพิพาทจากสัญญา โดยได้กำหนดให้มีการประชุมคณะกรรมการส่งเสริมและพัฒนาระบบเกษตรพันธสัญญา เพื่อขับเคลื่อนการดำเนินงานตาม พ.ร.บ. เป็นครั้งแรก
สำหรับวาระสำคัญที่ต้องพิจารณา คือ เรื่องการออกกฎหมายลำดับรอง (ประกาศ/ระเบียบ) เพื่อกำหนดรายละเอียดหลักเกณฑ์และวิธีการในการปฏิบัติตาม พ.ร.บ. จำนวน 3 ฉบับ ได้แก่ 1) ร่างระเบียบกระทรวงเกษตรและสหกรณ์ ว่าด้วยหลักเกณฑ์และวิธีสรรหาบุคคลเพื่อแต่งตั้งเป็นกรรมการผู้ทรงคุณวุฒิในคณะกรรมการส่งเสริมและพัฒนาระบบเกษตรพันธสัญญา พ.ศ. 2560 2) ร่างประกาศคณะกรรมการส่งเสริมและพัฒนาระบบเกษตรพันธสัญญา เรื่อง หลักเกณฑ์และวิธีการดำเนินการไกล่เกลี่ยข้อพิพาทและการจัดทำสัญญาประนีประนอมยอมความ และ 3) ร่างประกาศคณะกรรมการส่งเสริมและพัฒนาระบบเกษตรพันธสัญญา เรื่อง หลักเกณฑ์และวิธีการประกาศรายละเอียดการฝ่าฝืนหรือพฤติกรรมเอาเปรียบคู่สัญญาอย่างไม่เป็นธรรม นอกจากนี้ยังมีการเตรียมความพร้อมด้านต่างๆในการดำเนินงานตาม พ.ร.บ. ด้วย ซึ่งกระทรวงเกษตรฯ คาดว่ากฎหมายฉบับนี้จะช่วยส่งเสริมและพัฒนาการทำการเกษตรในประเทศไทย ให้มีมาตรฐาน คุณภาพ และสร้างความมั่นคงในการประกอบอาชีพของเกษตรกร และการทำธุรกิจของผู้ประกอบธุรกิจทางการเกษตรอย่างยั่งยืน โดยการทำสัญญาในระบบเกษตรพันธสัญญา จะต้องทำตามที่กฎหมายกำหนด ต้องมีการจัดทำเอกสารสำหรับการชี้ชวนและร่างสัญญาให้เกษตรกรทราบล่วงหน้าและสัญญาต้องมีรายละเอียดตามที่กฎหมายกำหนด
“ผู้ประกอบธุรกิจ มีหน้าที่ต้องตรวจสอบการประกอบธุรกิจของตนเองว่า มีการทำสัญญาในระบบเกษตร
พันธสัญญาหรือไม่ เพราะหากเป็นผู้ประกอบธุรกิจในระบบเกษตรพันธสัญญาแล้ว ไม่ดำเนินการตามที่กฎหมายกำหนด ก็จะมีโทษปรับ โดยสามารถเริ่มดำเนินการได้ตั้งแต่วันที่ 27 พฤศจิกายนนี้เป็นต้นไป ผู้ประกอบธุรกิจในระบบเกษตรพันธสัญญา ต้องมาแจ้งการประกอบธุรกิจต่อสำนักงานปลัดกระทรวงเกษตรและสหกรณ์ หรือสำนักงานเกษตรและสหกรณ์จังหวัด ตามหลักเกณฑ์ฯ เพื่อขึ้นทะเบียน ทั้งนี้ กระทรวงเกษตรฯ เชื่อมั่นว่าจะได้รับความร่วมมือจากผู้ประกอบธุรกิจทางการเกษตรในการปฏิบัติตาม พ.ร.บ. ส่งเสริมและพัฒนาระบบเกษตรพันธสัญญา พ.ศ. 2560 ด้วยดี หากมีข้อสงสัยสามารถสอบถามเพิ่มเติมได้ที่ สำนักงานเลขานุการคณะกรรมการส่งเสริมและพัฒนาระบบเกษตร
พันธสัญญา โทร 0-2281-5955 ต่อ 354 หรือสายด่วน 1170” พลเอกฉัตรชัย กล่าว
 
 
กลุ่มโฆษกและวิเคราะห์ข่าว กองเกษตรสารนิเทศ 
สำนักงานปลัดกระทรวงเกษตรและสหกรณ์ 
โทร 02-2810859 แฟกซ์ 02-2822871
moacnews@gmail.com
www.moac.go.th
www.facebook.com/kasetthai
 
                  
 
  



ที่มา : http://www.thaigov.go.th/news/contents/details/8332