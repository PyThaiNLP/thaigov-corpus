รัฐบาลไทย-ข่าวทำเนียบรัฐบาล-รมว.ดิจิทัลฯ ร่วมหารือทวิภาคีกับผู้บริหารธนาคารโลก ณ สาธารณรัฐเอสโตเนีย







                                วันพุธที่ 29 พฤศจิกายน 2560                              





    157  













   รมว.ดิจิทัลฯ ร่วมหารือทวิภาคีกับผู้บริหารธนาคารโลก ณ สาธารณรัฐเอสโตเนีย
 

   รมว.ดิจิทัลฯ 





               ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) เดินทางเยือนสาธารณรัฐเอสโตเนีย เพื่อร่วมหารือทวิภาคีกับ Mr.Ganesh Rasagam ผู้บริหารจากธนาคารโลก (World Bank) ในประเด็นด้านอนาคตของการผลิตที่เทคโนโลยีดิจิทัลมีบทบาทเพิ่มขึ้น รวมถึงการนำอินเทอร์เน็ตเพื่อสรรพสิ่ง (Internet of Things: IoT) มาใช้ประโยชน์ในการพัฒนาผู้ประกอบการที่มีการเติบโตอย่างก้าวกระโดด ซึ่งการหารือดังกล่าวจะนำไปสู่ความร่วมมือหลายเรื่องที่จะก่อให้เกิดประโยชน์ต่อการพัฒนาดิจิทัลและนวัตกรรม เช่น นโยบาย การพัฒนา (Internet of Things) การเตรียมนโยบายเพื่อรองรับระบบอัตโนมัติ โดยเฉพาะอย่างยิ่งเรื่องการว่างงานและการยกระดับฝีมือแรงงาน (Reskill) รวมทั้งเรื่องการประกอบการและนวัตกรรมที่น่าสนใจ ซึ่งน่าจะเป็นวิธีวินิจฉัยระบบประกอบการ (Entreprenuership eco system diagnostic) ทั้งนี้ กระทรวงดิจิทัลเพื่อเศรษฐกิจและสังคม จะต้องทำงานอย่างใกล้ชิดกับธนาคารโลก เพื่อนำข้อมูลทั้งเชิงเทคโนโลยี เศรษฐศาสตร์ และสังคม มาใช้ประกอบการวางแผน และดำเนินการเพื่อการขับเคลื่อนประเทศไทยต่อไป เมื่อวันที่ 25 พฤศจิกายน 2560 ณ สาธารณรัฐเอสโตเนีย
 

**************************



ที่มา : http://www.thaigov.go.th/news/contents/details/8434