รัฐบาลไทย-ข่าวทำเนียบรัฐบาล-รมว.ดิจิทัลฯ เป็นประธานเปิด “ศูนย์ข้อมูลซุปเปอร์แนป ประเทศไทย”







                                วันพฤหัสบดีที่ 30 พฤศจิกายน 2560                              





    209  













   รมว.ดิจิทัลฯ เป็นประธานเปิด “ศูนย์ข้อมูลซุปเปอร์แนป ประเทศไทย”
 

   รมว.ดิจิทัลฯ 





                 ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) เป็นประธานเปิดศูนย์ข้อมูลซุปเปอร์แนป ประเทศไทย ซึ่ง บริษัท ซุปเปอร์แนป (ประเทศไทย) จำกัด ได้ออกแบบและสร้างขึ้นตามข้อกำหนดที่ได้รับการยอมรับระดับสูงสุด Tier IV Gold ตามมาตรฐานเดียวกับศูนย์ข้อมูลแบบแบ่งพื้นที่เช่า Switch ที่เมืองลาสเวกัส ประเทศสหรัฐอเมริกา ด้วยการออกแบบที่ล้ำสมัยและมีตัวเลือกในการเชื่อมต่อหลากหลาย ทำให้ผู้ใช้บริการสามารถตอบสนองต่อตลาดที่กำลังเติบโต รวมทั้งเชื่อมโยงธุรกิจกับเศรษฐกิจและการค้าโลกได้ อีกทั้งช่วยสนับสนุนให้ภาครัฐขับเคลื่อนประเทศไทยไปสู่มิติใหม่ของเศรษฐกิจเพิ่มมูลค่าในยุคดิจิทัล  ซึ่งประเทศไทยกำลังเดินหน้าไปสู่ยุค “ไทยแลนด์ 4.0” ผลักดันให้อุตสาหกรรมต่างๆ จะต้องพึ่งพานวัตกรรมที่เกิดใหม่จากเทคโนโลยีดิจิทัล รวมถึงการเชื่อมต่อผ่านเครือข่ายอินเทอร์เน็ต ผู้ให้บริการศูนย์ข้อมูลที่เป็นกลางจะทำหน้าที่สำคัญด้านโครงสร้างพื้นฐานให้กับภูมิภาคนี้ โดยจะขับเคลื่อนภาคธุรกิจให้เติบโตไปพร้อมๆ กับยุคอินเทอร์เน็ตในทุกสิ่ง (Internet of Things) คลาวด์ (Cloud) และปัญญาประดิษฐ์ (Artificial Intelligence) ศูนย์ข้อมูลดังกล่าวจะส่งเสริมการใช้ข้อมูลขนาดใหญ่ และการประมวลผลในรูปแบบ Cloud ซึ่งจะเพิ่มความสำคัญต่อการพัฒนาโครงการระเบียงเศรษฐกิจภาคตะวันออก (EEC) และประเทศไทยต่อไป เมื่อวันที่ 29 พฤศจิกายน 2560 ณ นิคมอุตสาหกรรมเหมราชชลบุรี 2 อำเภอศรีราชา จังหวัดชลบุรี 
 

***************************



ที่มา : http://www.thaigov.go.th/news/contents/details/8459