รัฐบาลไทย-ข่าวทำเนียบรัฐบาล-‘รัฐมนตรีเกษตรฯ’ พร้อมรัฐมนตรีช่วยว่าการกระทรวงเกษตรฯ ทั้ง 2 เข้าสักการะสิ่งสิ่งศักดิ์สิทธิ์ภายในกระทรวงฯ 







                                วันศุกร์ที่ 1 ธันวาคม 2560                              





    610  













   ‘รัฐมนตรีเกษตรฯ’ พร้อมรัฐมนตรีช่วยว่าการกระทรวงเกษตรฯ ทั้ง 2 เข้าสักการะสิ่งสิ่งศักดิ์สิทธิ์ภายในกระทรวงฯ 
 

   ‘รัฐมนตรีเกษตรฯ’ พร้อมรัฐมนตรีช่วยว่าการกระทรวงเกษตรฯ ทั้ง 2 เข้าสักการะสิ่งสิ่งศักดิ์สิทธิ์ภายในกระทรวงฯ ก่อนเริ่มงาน พร้อมเดินหน้าแก้ปัญหาปากท้องเกษตรกรเป็นอันดับแรก 





     นายกฤษฎา บุญราช รัฐมนตรีว่าการกระทรวงเกษตรและสหกรณ์ พร้อมด้วย นายลักษณ์ วจนานวัช และ
นายวิวัฒน์ ศัลยกำธร รัฐมนตรีช่วยว่าการกระทรวงเกษตรและสหกรณ์ เดินทางเข้าสักการะสิ่งศักดิ์สิทธิ์ภายในกระทรวงเกษตรและสหกรณ์ ประกอบด้วย ศาลพระภูมิเจ้าที่ ศาลท้าวเวสสุวรรณ ศาลตา - ยาย และ พระพิรุณทรงนาคทั้งสององค์ ทั้งนี้รัฐมนตรีว่าการกระทรวงเกษตรฯ เปิดเผยว่า ได้มอบหมายให้รัฐมนตรีช่วยว่าการกระทรวงเกษตรฯ ทั้ง 2 รับหน้าที่ดูแลงานคนละ 2 กลุ่มภารกิจ โดยนายลักษณ์ ดูแลกลุ่มภารกิจด้านผลผลิตและการตลาด ส่วนนายวิวัฒน์ ดูแลกลุ่มภารกิจด้านขั้นตอนการผลิตสินค้าเกษตร และหลักปรัชญาเศรษฐกิจพอเพียง เป็นต้น
     สำหรับภารกิจใน 3 เดือนแรก จะเน้นการแก้ปัญหาปากท้องของเกษตรกรเป็นหลัก เช่น หากส่งเสริมให้ปลูกพืชชนิดใด จะต้องขายได้ราคาไม่ต่ำกว่าทุน โดยในการดำเนินงานจะเข้าไปดูมาตรการและนโยบายที่ประสบผลสำเร็จ จะนำมาขยายผลและดำเนินการต่อ ส่วนมาตรการใดที่ติดขัดปัญหาก็จะเข้าไปปรับปรุงให้ดีขึ้น นอกจากนี้จะเร่งดำเนินมาตรการผลักดันการใช้ยางภายในประเทศ การสร้างความเข้มแข็งในระบบสหกรณ์ การทำการเกษตรแบบแปลงใหญ่ และการแก้ปัญหาไอยูยู เป็นต้น
   ทั้งนี้ในช่วงบ่าย รัฐมนตรีว่าการกระทรวงเกษตรและสหกรณ์ มีกำหนดการเดินทางลงพื้นที่ เพื่อเตรียมความพร้อมพิธีเปิดโครงการอ่างเก็บน้ำนฤบดินทรจินดา ตำบลแก่งดินสอ อำเภอนาดี จังหวัดปราจีนบุรีด้วย
 
กลุ่มโฆษกและวิเคราะห์ข่าว กองเกษตรสารนิเทศ 
สำนักงานปลัดกระทรวงเกษตรและสหกรณ์ 
โทร 02-2810859 แฟกซ์ 02-2822871
moacnews@gmail.com
www.moac.go.th
www.facebook.com/kasetthai

 
 
 
 
 
 
  



ที่มา : http://www.thaigov.go.th/news/contents/details/8483