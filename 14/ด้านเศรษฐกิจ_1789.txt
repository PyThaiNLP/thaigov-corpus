รัฐบาลไทย-ข่าวทำเนียบรัฐบาล-GIT ค้นฟ้าหาสุดยอดนักออกแบบเครื่องประดับ และสุดยอดช่างเจียระไนพลอย ใน GIT’s World Jewelry Design Awards 2017 และ  GIT’s World Gems Faceting Master 2017







                                วันพุธที่ 6 ธันวาคม 2560                              





    184  













   GIT ค้นฟ้าหาสุดยอดนักออกแบบเครื่องประดับ และสุดยอดช่างเจียระไนพลอย ใน GIT’s World Jewelry Design Awards 2017 และ  GIT’s World Gems Faceting Master 2017
 

   สถาบันวิจัยและพัฒนาอัญมณีอัญมณีและเครื่องประดับแห่งชาติ (องค์การมหาชน) จัดงานประกาศผลงานการตัดสินรอบชิงชนะเลิศ โครงการประกวดออกแบบเครื่องประดับ ครั้งที่ 11 





   ชิงโล่พระราชทานจากสมเด็จพระเจ้าลูกเธอ เจ้าฟ้าจุฬาภรณวลัยลักษณ์ อัครราชกุมารี พร้อมเงินรางวัลรวมมูลค่ากว่า 500,000 บาท และการแข่งขันเจียระไนพลอย ครั้งที่ 1 ชิงเหรียญเกียรติยศ พร้อมเงินรางวัลรวมมูลค่ากว่า 157,000 บาท ณ ห้องประชุมบุรฉัตรไชยากร กระทรวงพาณิชย์ หวังดันนักออกแบบแล ช่างเจียระไนพลอยไทยสู่เวทีโลกอย่างเต็มภาคภูมิ เมื่อวันที่ 6 ธันวาคม ที่ผ่านมา
โครงการประกวดออกแบบเครื่องประดับ (GIT’s World Jewelry Design Awards) จัดขึ้นโดย  สถาบันวิจัยและพัฒนาอัญมณีและเครื่องประดับแห่งชาติ (องค์การมหาชน) เป็นโครงการที่เปิดโอกาสให้ 
นักออกแบบทั้งมืออาชีพ และมือสมัครเล่น ได้นำเสนอผลงานความคิดสร้างสรรค์ออกสู่สายตาประชาชน
ครั้งนี้เป็นการประกวดครั้งที่ 11 ภายใต้แนวคิด “Illusion through the Gemstones; Where the Mystery of Your Design Begins” ซึ่งผู้ชนะเลิศได้รับเงินรางวัลรวมมูลค่า 500,000 บาท พร้อมโล่พระราชทานจากสมเด็จพระเจ้าลูกเธอ เจ้าฟ้าจุฬาภรณวลัยลักษณ์ อัครราชกุมารี  โดยในปีนี้ได้รับความสนใจจากนักออกแบบทั้งไทยและต่างชาติส่งผลงานเข้าประกวดเป็นจำนวนมาก โดยแบ่งเป็นสองประเภทคือ ประเภทเครื่องประดับสำหรับสุภาพบุรุษ และ ประเภทเครื่องประดับสำหรับสุภาพสตรี
นอกจากนี้ GIT ยังได้จัดการประกวดเจียระไนพลอยระดับโลก GIT’s World Challenge Gems Faceting Master 2017  ชิงรางวัลรวมมูลค่ากว่า 157,000 บาท  ถือเป็นปีแรกของ GIT ที่ส่งเสริมและสนับสนุนรวมทั้งเปิดโอกาสให้กับช่างเจียระไนมือสมัครเล่น และมืออาชีพ ทั้งของไทยและระดับนานาชาติ ให้มีทักษะ และฝีมือขั้นสูงจนสามารถเติบโตและแข่งขันได้ในตลาดโลก
โดยในวันพุธที่ 6 ธันวาคม 2560 สถาบัน ได้รับเกียรติจาก นางนันทวัลย์ ศกุนตนาค ปลัดกระทรวงพาณิชย์ เป็นประธานในพิธีประกาศผลการตัดสินรอบชิงชนะเลิศ โครงการประกวดออกแบบเครื่องประดับ ครั้งที่ 11 การแข่งขันเจียระไนพลอย ครั้งที่ 1 ณ ห้องประชุมบุรฉัตรไชยากร กระทรวงพาณิชย์
สำหรับการประกวดการออกแบบ GIT’s World Jewelry Design Award 2017 ในปีนี้ มีผู้ส่งผลงานเข้าประกวดทั้งสิ้น 267 ผลงาน แบ่งเป็น เครื่องประดับสำหรับสุภาพสตรี จำนวน 231 ผลงาน เครื่องประดับสำหรับสุภาพบุรุษ 36 ผลงาน คัดเลือกผลงานที่มีคะแนนสูงสุดประเภทละ 3 ผลงาน รวมเป็น 6 ผลงาน เพื่อทำเป็นเครื่องประดับจริง และสำหรับ GIT’s World Gems Faceting Master 2017 มีผู้ส่งผลงานเข้าประกวดทั้งสิ้น 34 ผลงาน แบ่งเป็น 2 ประเภท Main Challenge จำนวน  17 ผลงาน และ Freestyle Challenge จำนวน 17 ผลงาน ซึ่งสถาบันได้มีการจัดแสดงแแฟชั่นโชว์ผลงานการออกแบบ พร้อมยังได้มีการจัดแสดงผลงานการเจียระไนของผู้ผ่านเข้ารอบทั้งหมด ณ ลานอีเดน ชั้น1 ศูนย์การค้าเซ็นทรัลเวิลด์ เมื่อวันที่ 24 พฤศจิกายน ที่ผ่านมา
 
 สำหรับผลงานที่ได้รับรางวัลการประกวดออกแบบเครื่องประดับในปีนี้ ได้แก่
ประเภทเครื่องประดับสำหรับสุภาพบุรุษ   

รางวัลชนะเลิศ ได้แก่ ผลงานชุด Multiverse ออกแบบโดย นางสาวศิลานันท์ คงบัว
รางวัลรองชนะเลิศ อันดับ 1 ได้แก่ ผลงานชุด The Second Dimension ออกแบบโดย นายกิติศักดิ์ หมายเจริญ
รางวัลรองชนะเลิศ อันดับ 2 ได้แก่ ผลงานชุด Radiant Cut Diamond ออกแบบโดย นางสาวพรวิภา  เธียรพจีกุล

ประเภทเครื่องประดับสำหรับสุภาพสตรี

รางวัลชนะเลิศ ได้แก่ ผลงานชุด My Universe ออกแบบโดย นายธีรวุฒิ อาปะโม
รางวัลรองชนะเลิศ อันดับ 1 ได้แก่ ผลงานชุด New Shiny Discover ออกแบบโดย นางสาวกัญญา
	แสงผะกาย
รางวัลรองชนะเลิศ อันดับ 2 ได้แก่ ผลงานชุด ปิรามิด ออกแบบโดย นายกิติศักดิ์ หมายเจริญ

รางวัล Popular Design Award 2017 ได้แก่ ผลงานชุด New Shiny Discover ออกแบบโดย นางสาวกัญญา แสงผะกาย
สำหรับผลงานที่ได้รับรางวัลการประกวดการเจียระไนพลอยในปีนี้ ได้แก่


รางวัลชนะเลิศ ได้แก่ Mr. Bae Tae Kyu จากสาธารณรัฐเกาหลี
รางวัลรองชนะเลิศ อันดับ 1 ได้แก่ นายสรรเพชญ พนัสเจริญ
รางวัลรองชนะเลิศ อันดับ 2 ได้แก่ Mr. Milan Rekesan จากสมาพันธรัฐสวิส     

 นางดวงกมล เจียมบุตร ผู้อำนวยการสถาบันวิจัยและพัฒนาอัญมณีและเครื่องประดับแห่งชาติ หรือ GIT กล่าวว่าทิ้งท้ายว่า งานประกวดออกแบบเครื่องประดับและการแข่งขันเจียระไนเป็นเวทีที่เปิดโอกาสให้
นักออกแบบเครื่องประดับ ทั้งรุ่นเก่าและรุ่นใหม่ได้มีพื้นที่ในการสร้างสรรค์ผลงานออกสู่สายตาสาธารณชน
ไม่เพียงแค่ชาวไทยเท่านั้น ต่างชาติเองก็ยังยอมรับว่า คนไทยมีดีไซน์การออกแบบไม่แพ้ชาติใดในโลก ในการจัดงานทุกครั้งเรามีความสำเร็จของนักออกแบบเป็นเครื่องการันตีว่าเรามาในทิศทางที่ถูกต้อง เพราะในปัจจุบัน อุตสาหกรรมอัญมณี และเครื่องประดับไทยยังคงเป็นสินค้าที่ส่งออกสำคัญของประเทศ ในปีนี้เราเลยต่อยอดจัดให้มีการแข่งขันเจียระไนพลอย เพื่อให้ช่างเจียระไนได้มีการฝึกฝีมือให้ทัดเทียมกับช่างระดับโลก และในปีต่อๆ ไปนี้ ก็เป็นไปได้อย่างแน่นอนว่า เราจะนำเสนอสิ่งใหม่ๆ มาสู่วงการอัญมณีเหมือนที่เราทำในเช่นทุกวันนี้” 



ที่มา : http://www.thaigov.go.th/news/contents/details/8571