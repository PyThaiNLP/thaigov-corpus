รัฐบาลไทย-ข่าวทำเนียบรัฐบาล-รมช.อุตฯ ตรวจเยี่ยมชุมชนบ้านบุ่ง จ.พิษณุโลก เตรียมดันขึ้นชั้นหมู่บ้านอุตสาหกรรมสร้างสรรค์







                                วันศุกร์ที่ 15 ธันวาคม 2560                              





    150  





      พิมพ์    
     
    
















   รมช.อุตฯ ตรวจเยี่ยมชุมชนบ้านบุ่ง จ.พิษณุโลก เตรียมดันขึ้นชั้นหมู่บ้านอุตสาหกรรมสร้างสรรค์
 

   รมช.อุตฯ ตรวจเยี่ยมชุมชนบ้านบุ่ง จ.พิษณุโลก เตรียมดันขึ้นชั้นหมู่บ้านอุตสาหกรรมสร้างสรรค์ ต.ศรีภิรมย์ อ.พรหมพิราม จ.พิษณุโลก 





วันนี้ (15 ธันวาคม 2560) จ.พิษณุโลก นายสมชาย หาญหิรัญ  รัฐมนตรีช่วยว่าการกระทรวงอุตสาหกรรม พร้อมคณะฯ ลงพื้นที่ตรวจความพร้อม เพื่อเข้าสู่โครงการหมู่บ้านอุตสาหกรรมสร้างสรรค์ (Creative Industry Village : CIV) ของกลุ่มชุมชนบ้านบุ่ง ต.ศรีภิรมย์ อ.พรหมพิราม จ.พิษณุโลก ที่เป็นหมู่บ้านเศรษฐกิจพอเพียงต้นแบบ และเป็นศูนย์เรียนรู้ชุมชน มาพัฒนาเป็นแหล่งท่องเที่ยวชุมชนเชิงเกษตร โดยมีนายสุริยา หาญไพบูลย์ นายอำเภอพรหมพิราม กล่าวต้อนรับ รวมถึงกำนัน ผู้ใหญ่บ้าน และผู้นำชุมชนร่วมด้วย
 
สำหรับชุมชนบ้านบุ่ง จ.พิษณุโลก มีสถานที่ท่องเที่ยวคือ พรหมพิรามสวนน้ำ มีสินค้าที่ชุมชนผลิต อาทิ ผลิตภัณฑ์จากไก่ดำ-เชิงหวาย ผลิตภัณฑ์จักสานแบบต่างๆ พรมเช็ดเท้า ไม้กวาด  และกิจกรรมเด่น เช่น การปลูกมะนาว ทำขนมไทย ทำบุญกลางบ้าน งานรดน้ำดำหัวในช่วงเทศกาลสงกรานต์ 
 



ที่มา : http://www.thaigov.go.th/news/contents/details/8801