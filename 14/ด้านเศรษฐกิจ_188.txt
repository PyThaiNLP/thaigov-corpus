รัฐบาลไทย-ข่าวทำเนียบรัฐบาล-การบินไทยเสิร์ฟขนมไทยจานพิเศษต้อนรับเทศกาลสงกรานต์ 2560 







                                วันพุธที่ 12 เมษายน 2560                              





    348  













   การบินไทยเสิร์ฟขนมไทยจานพิเศษต้อนรับเทศกาลสงกรานต์ 2560 
 

   บริษัท การบินไทย จำกัด (มหาชน) กระทรวงคมนาคม ต้อนรับเทศกาลสงกรานต์โดยสร้างสรรค์เมนูขนมไทยและขนมหวานจานพิเศษเพื่อให้บริการแก่ผู้โดยสารในเที่ยวบินของการบินไทยที่เดินทาง ระหว่างวันที่ 13 – 15 เมษายน 2560 โดยมีรายละเอียด ดังนี้ 





เที่ยวบินภายในประเทศ ให้บริการขนมไทยหรือขนมหวานจานพิเศษในทุกเที่ยวบิน (ยกเว้นมื้ออาหารเช้าสำหรับชั้นธุรกิจ)

สำหรับเที่ยวบินขาออกจากกรุงเทพฯ ให้บริการผู้โดยสารชั้นธุรกิจด้วยเครปข้าวเหนียวมะม่วง และให้บริการผู้โดยสารชั้นประหยัดด้วยวุ้นลอดช่องแตงไทย
สำหรับเที่ยวบินขาเข้ากรุงเทพฯ ให้บริการผู้โดยสารชั้นธุรกิจด้วยตะโก้ทับทิมกรอบ และให้บริการผู้โดยสารชั้นประหยัดด้วยวุ้นทับทิมกรอบกับขนุน

เที่ยวบินระหว่างประเทศ ให้บริการขนมไทยหรือขนมหวานจานพิเศษในทุกเที่ยวบินขาออกจากกรุงเทพฯ เฉพาะมื้อกลางวันและมื้อเย็น


สำหรับผู้โดยสารชั้นหนึ่งให้บริการด้วยไอศกรีมมะม่วงหรรษา
สำหรับผู้โดยสารชั้นธุรกิจและชั้นประหยัด ให้บริการด้วยวุ้นกะทิสาคูมะม่วง

ผู้โดยสารสามารถดูรายละเอียดตารางบิน สำรองที่นั่งและออกบัตรโดยสารได้ที่เว็บไซต์ www.thaiairways.com หรือสำนักงานขายการบินไทยและตัวแทนจำหน่ายทั่วประเทศ หรือ THAI Contact Center โทรศัพท์ 023561111 ตลอด 24 ชั่วโมง 



ที่มา : http://www.thaigov.go.th/news/contents/details/3061