รัฐบาลไทย-ข่าวทำเนียบรัฐบาล-ศูนย์วิจัยและพัฒนาธ.ก.สคาดราคาสินค้าเกษตรขยับตัวสูงขึ้นรับปีใหม่ 2561







                                วันอังคารที่ 2 มกราคม 2561                              





    154  





      พิมพ์    
     
    
















   ศูนย์วิจัยและพัฒนาธ.ก.สคาดราคาสินค้าเกษตรขยับตัวสูงขึ้นรับปีใหม่ 2561
 

   ธ.ก.ส. เผยสถานการณ์ราคาสินค้าเกษตรปรับตัวสูงขึ้นต้อนรับปีใหม่ 2561จากอานิสงค์นโยบายกระตุ้นของภาครัฐทั้งข้าวข้าวโพดเลี้ยงสัตว์ยางพารา มันสำปะหลังปาล์ม น้ำมันสุกร และกุ้งส่วนสินค้าที่มีแนวโน้มราคาลดต่ำลงน้ำตาลทรายดิบ
 





   ศูนย์วิจัยและพัฒนา ธ.ก.ส. เผยสถานการณ์ราคาสินค้าเกษตรปรับตัวสูงขึ้นต้อนรับปีใหม่ 2561จากอานิสงค์นโยบายกระตุ้นของภาครัฐทั้งข้าวข้าวโพดเลี้ยงสัตว์ยางพารา มันสำปะหลังปาล์ม น้ำมันสุกร และกุ้งส่วนสินค้าที่มีแนวโน้มราคาลดต่ำลงน้ำตาลทรายดิบ

นายสมศักดิ์ กังธีระวัฒน์ รองผู้จัดการธนาคารเพื่อการเกษตรและสหกรณ์การเกษตร (ธ.ก.ส.) เปิดเผยว่า ศูนย์วิจัย ธ.ก.ส.คาดการณ์สถานการณ์ราคาสินค้าเกษตรมีแนวโน้มปรับตัวสูงขึ้นต้อนรับปีใหม่ 2561 ได้แก่ข้าวเปลือกเจ้า 5%คาดว่าจะเพิ่มขึ้นจากเดือนก่อนร้อยละ 1.52-4.87 อยู่ที่ราคา 8,440-8,719 บาท/ตันข้าวเปลือกหอมมะลิเพิ่มขึ้นจากเดือนก่อนร้อยละ 2.30-3.85 อยู่ที่ราคา 12,470-12,658 บาท/ตันและข้าวเปลือกเหนียวเมล็ดยาวเพิ่มขึ้นจากเดือนก่อนร้อยละ 1.20-4.32 อยู่ที่ราคา 9,515-9,810 บาท/ตันเนื่องจากยังมีความต้องการของตลาดต่างประเทศและมาตรการโครงการสินเชื่อชะลอการขายข้าวเปลือกนาปี 2560/61 ที่ช่วยชะลอผลผลิตออกสู่ตลาดและมาตรการภาครัฐโดยกระทรวงพาณิชย์ได้จัดกิจกรรมส่งเสริมการขายตลาดข้าวเหนียวและผลิตภัณฑ์แปรรูปจากข้าวเหนียวเพื่อช่วยสนับสนุนราคาให้สูงขึ้นส่วนข้าวโพดเลี้ยงสัตว์ที่ความชื้นไม่เกิน 14.5% จะปรับตัวเพิ่มขึ้นจากเดือนก่อนร้อยละ 0.10-0.30 อยู่ที่ราคา 6.79-6.93 บาท/กก. เนื่องจากเข้าสู่การปลูกข้าวโพดช่วงฤดูแล้ง (เริ่มปลูกเดือนธันวาคม) ประกอบกับมาตรการดำเนินการเชื่อมโยงตลาดสินค้าข้าวโพดเลี้ยงสัตว์ของภาครัฐที่ได้เริ่มขยายผลจากจังหวัดเพชรบูรณ์ไปในจังหวัดอื่นที่มีการเพาะปลูกข้าวโพดเลี้ยงสัตว์ซึ่งจะช่วยยกระดับราคารับซื้อให้เพิ่มขึ้น

ยางพาราคาดว่าสถานการณ์ราคายางพาราแผ่นดิบจะเพิ่มขึ้นจากเดือนก่อนร้อยละ 1.00-6.30 อยู่ที่ราคา 42.32-44.54 บาท/กก. เนื่องจากโครงการรักษาเสถียรภาพราคายางพาราของภาครัฐจะช่วยสนับสนุนความต้องการใช้ยางพาราภายในประเทศของผู้ประกอบการและหน่วยงานของรัฐเพิ่มขึ้นรวมทั้งมาตรการรักษาความสมดุลระหว่างปริมาณและความต้องการใช้เพื่อเพิ่มเสถียรภาพในราคายางพารามันสำปะหลังคาดว่าจะเพิ่มขึ้นจากเดือนก่อนร้อยละ 2.20-4.97 อยู่ที่ราคา 1.85-1.90 บาท/กก. เนื่องจากปริมาณมันสำปะหลังที่ออกสู่ตลาดยังน้อยกว่าความต้องการประกอบกับมาตรการนำเข้ามันสำปะหลังจากต่างประเทศของภาครัฐที่เข้มงวดโดยเพิ่มขั้นตอนแสดงหนังสือรับรองสุขอนามัยพืชหนังสือรับรองถิ่นกำเนิดพืชและหนังสือรับรองมาตรฐานสินค้ารวมทั้งต้องมีการนำเข้าโดยผ่านด่านตรวจโดยเฉพาะมีผลบังคับใช้ตั้งแต่วันที่ 1 มกราคม 2561 จะทำให้ผลิตภัณฑ์มันสำปะหลังจากต่างประเทศเข้ามาช่วงชิงส่วนแบ่งตลาดไทยยากขึ้นปาล์มน้ำมันคาดว่าราคาจะเพิ่มขึ้นจากเดือนก่อนร้อยละ 3.57 – 21.42 อยู่ที่ราคา 2.90 – 3.40 บาท/กก. เนื่องจากผลผลิตออกสู่ตลาดในปริมาณที่ลดลงประกอบกับภาครัฐเร่งดำเนินการระบายปริมาณสต๊อกน้ำมันปาล์มดิบให้กลับสู่ระดับปกติจะส่งผลให้แนวโน้มราคาปาล์มน้ำมันมีทิศทางดีขึ้น

สุกรคาดว่าราคาจะเพิ่มขึ้นจากเดือนก่อนร้อยละ 2.09-5.50 อยู่ที่ราคา 52.30-54.05 บาท/กก. เนื่องจากเข้าสู่ช่วงเทศกาลปีใหม่และเป็นช่วงฤดูกาลท่องเที่ยวทำให้แนวโน้มความต้องการบริโภคเนื้อสุกรเพิ่มขึ้นประกอบกับสมาคมผู้เลี้ยงสุกรแห่งชาติได้ร่วมกับกระทรวงพาณิชย์กำหนดแนวทางแก้ไขปัญหาราคา

สุกรตกต่ำในระยะสั้นโดยให้มีการชำแหละจำหน่ายให้มากขึ้นจากเดิมในหลายจังหวัดมีเพียงจังหวัดราชบุรีและจังหวัดลำพูนเท่านั้นรวมทั้งการจัดกิจกรรมส่งเสริมการบริโภคสุกรให้กระจายไปยังแหล่งท่องเที่ยวใหม่ๆในช่วงเทศกาลให้เพิ่มมากขึ้นกุ้งขาวแวนนาไมคาดว่าราคาจะเพิ่มขึ้นจากเดือนก่อนร้อยละ 0.25-2.91 อยู่ที่ราคา 188.00 -193.00 บาท/กก. เนื่องจากเป็นช่วงที่ผลผลิตออกสู่ตลาดลดลงจึงส่งผลให้ราคากุ้งขาวแวนนาไมปรับตัวสูงขึ้น

ส่วนสินค้าที่มีแนวโน้มลดลงคือน้ำตาลทรายดิบซึ่งคาดว่าราคาเฉลี่ยน้ำตาลทรายดิบนิวยอร์กในตลาดโลกจะลดลงจากเดือนก่อนร้อยละ 0.50-2.00 อยู่ที่ราคา 13.39-13.59 เซนต์/ปอนด์ (9.67-9.81
บาท/กก.) เนื่องจากแรงขายของกลุ่มกองทุนและนักเก็งกำไรจากการคาดการณ์เกี่ยวกับภาวะผลผลิตน้ำตาลโลกส่วนเกินในปีการผลิต 2561/62 ประกอบกับราคาน้ำตาลถูกกดดันจากค่าเงินเรียลของบราซิลที่อ่อนลงเมื่อเทียบกับดอลลาร์สหรัฐฯซึ่งกระตุ้นให้ผู้ผลิตทยอยขายน้ำตาลออกมากขึ้นส่งผลให้ปริมาณผลผลิตน้ำตาลในตลาดโลกมีเพิ่มขึ้นและราคาจะลดลง

ที่มา:ศูนย์วิจัยและพัฒนาธ.ก.ส. กลุ่มงานวิจัยและพยากรณ์เศรษฐกิจการเกษตรโทร. 02 2800 180 ต่อ 2637 



ที่มา : http://www.thaigov.go.th/news/contents/details/9141