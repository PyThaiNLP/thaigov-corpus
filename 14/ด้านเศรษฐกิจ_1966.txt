รัฐบาลไทย-ข่าวทำเนียบรัฐบาล-กรุงไทยคืนค่าธรรมเนียมลูกค้ากรณีพร้อมเพย์กลางขัดข้อง

วันอังคารที่ 9 มกราคม 2561
กรุงไทยคืนค่าธรรมเนียมลูกค้ากรณีพร้อมเพย์กลางขัดข้อง
จากกรณีระบบพร้อมเพย์กลางของบริษัท ITMX ขัดข้องชั่วคราว เมื่อวันที่ 31 ธันวาคม 2560 ส่งผลให้ลูกค้าของทุกธนาคารไม่สามารถโอนเงินระหว่างกันได้
จากกรณีระบบพร้อมเพย์กลางของบริษัท ITMX ขัดข้องชั่วคราว เมื่อวันที่ 31 ธันวาคม 2560 ส่งผลให้ลูกค้าของทุกธนาคารไม่สามารถโอนเงินระหว่างกันได้  และมีลูกค้าบางส่วนไม่ได้รับเงินจากการโอน รวมทั้งทำให้ลูกค้าต้องไปทำรายการผ่านช่องทางอื่นแทน  ซึ่งต้องเสียค่าธรรมเนียม นั้น
ฝ่ายสื่อสารองค์กรและภาพลักษณ์ ธนาคารกรุงไทย แจ้งว่า ภายหลังจากที่ระบบพร้อมเพย์กลางกลับมาใช้งานได้ตามปกติ ธนาคารได้ดำเนินการนำเงินเข้าบัญชีลูกค้าจากการโอนในช่วงเวลาดังกล่าวครบถ้วนทุกรายแล้ว นอกจากนี้ เพื่อเป็นการขออภัยในความไม่สะดวกที่เกิดขึ้น ธนาคารกรุงไทย ได้ทยอยคืนเงินค่าธรรมเนียมให้กับลูกค้าที่ได้รับผลกระทบ จากการทำรายการโอนเงินระหว่างธนาคารผ่านช่องทางอื่นๆ ในวันดังกล่าว  เช่น ตู้ ATM บริการ KTB netbank
ฝ่ายสื่อสารองค์กรและภาพลักษณ์
โทร. 0-2208-4174-7

ที่มา : http://www.thaigov.go.th/news/contents/details/9242
