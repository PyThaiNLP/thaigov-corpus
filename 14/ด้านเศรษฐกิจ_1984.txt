รัฐบาลไทย-ข่าวทำเนียบรัฐบาล-ผลมาตรการภาษีเพื่อส่งเสริมการลงทุนในประเทศในปี 2560







                                วันพฤหัสบดีที่ 11 มกราคม 2561                              





    128  





      พิมพ์    
     
    
















   ผลมาตรการภาษีเพื่อส่งเสริมการลงทุนในประเทศในปี 2560
 

   ตามที่กระทรวงการคลังโดยกรมสรรพากรได้ออกมาตรการภาษีเพื่อส่งเสริมการลงทุนในประเทศ  ในปี 2560 โดยให้บริษัทหรือห้างหุ้นส่วนนิติบุคคลหักรายจ่ายการลงทุนในทรัพย์สินต่าง ๆ ที่ได้จ่ายไปในปี 2560 เป็นจำนวน 1.5 เท่าของรายจ่ายที่ได้จ่ายไปจริงนั้น
 





   มาตรการภาษีดังกล่าวได้รับการตอบรับอย่างดียิ่งจากผู้ประกอบการ โดยมีผู้ประกอบการ จำนวน 10,411 ราย แจ้งโครงการลงทุนและแผนการจ่ายเงินต่อกรมสรรพากร รวมวงเงินลงทุน 2.81 แสนล้านบาท ซึ่งเกินกว่าเป้าหมายที่คาดการณ์ไว้ โดยเมื่อปลายปี 2559 สภาอุตสาหกรรมแห่งประเทศไทยคาดการณ์ไว้ว่า จะมีผู้ประกอบการลงทุนเพิ่มจากมาตรการภาษีนี้เป็นวงเงินลงทุนรวม 8,000 ล้านบาท จึงถือได้ว่ามีการลงทุนเกินกว่าที่คาดการณ์ไว้เป็นอย่างมาก อันส่งผลดีต่อการขยายตัวทางเศรษฐกิจของประเทศ

ดังนั้น ขอให้ผู้ประกอบการที่ได้ลงทุนไปในปี 2560 ตามมาตรการภาษีเพื่อส่งเสริมการลงทุนในประเทศปฏิบัติตามคำแนะนำของกรมสรรพากรในการใช้สิทธิและการจัดทำรายงานแสดงรายละเอียดต่างๆ ประกอบการใช้สิทธิ โดยสามารถสอบถามข้อมูลเพิ่มเติมได้ที่ศูนย์สารนิเทศสรรพากร โทร. 1161

ศูนย์สารนิเทศสรรพากร กรมสรรพากร
โทร. 1161
  



ที่มา : http://www.thaigov.go.th/news/contents/details/9322