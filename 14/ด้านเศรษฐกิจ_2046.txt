รัฐบาลไทย-ข่าวทำเนียบรัฐบาล-รมว.ดิจิทัลฯ ร่วมหารือกับเอกอัครราชทูตออสเตรเลีย สร้างความร่วมมือด้านดิจิทัล







                                วันพฤหัสบดีที่ 25 มกราคม 2561                              





    62  













   รมว.ดิจิทัลฯ ร่วมหารือกับเอกอัครราชทูตออสเตรเลีย สร้างความร่วมมือด้านดิจิทัล
 

   รมว.ดิจิทัลฯ 





                ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) ให้การต้อนรับ H.E. Mr. Paul Robilliard เอกอัครราชทูตเครือรัฐออสเตรเลียประจำประเทศไทย และเจ้าหน้าที่ที่เกี่ยวข้อง เพื่อหารือความร่วมมือด้านดิจิทัลระหว่างประเทศไทยและออสเตรเลีย โดยฝ่ายไทยได้ให้ข้อมูลเกี่ยวกับการดำเนินนโยบายที่สำคัญของกระทรวงฯ ใน 5 ด้าน ได้แก่ ความปลอดภัยด้านไซเบอร์ การพัฒนาโครงสร้างพื้นฐานด้านดิจิทัล การพัฒนาศูนย์ข้อมูลขนาดใหญ่ Big Data การพัฒนาทรัพยากรมนุษย์ด้านดิจิทัล รวมถึงการดำเนินโครงการสำคัญๆ อาทิ Digital Park, Smart city และการจัดตั้งสถาบัน IoT เป็นต้น นอกจากนี้กระทรวงการต่างประเทศร่วมกับกระทรวงดิจิทัลฯ โดยสำนักงานพัฒนาธุรกรรมทางอิเล็กทรอนิกส์ (องค์การมหาชน) และหน่วยงานที่เกี่ยวข้องของประเทศออสเตรเลีย ได้ร่วมมือกันกำหนดจัดการประชุมและสัมมนาในด้าน Cybersecurity และ Digital Economy ในช่วงเดือนกุมภาพันธ์ 2561 ที่กรุงเทพมหานคร ซึ่งจะเป็นประโยชน์ต่อทั้งภาครัฐและภาคเอกชนในหลากหลายสาขา โดยเป็นการประชุมสำคัญที่เน้นย้ำถึงความร่วมมืออย่างใกล้ชิดระหว่างออสเตรเลียและกลุ่มประเทศอาเซียนในทุกสาขา สำหรับการหารือในครั้งนี้มีขึ้นเมื่อวันที่ 23 มกราคม 2561 ณ สำนักงานรัฐบาลอิเล็กทรอนิกส์ (องค์การมหาชน) ถนนรางน้ำ เขตราชเทวี กรุงเทพฯ
 

**********************



ที่มา : http://www.thaigov.go.th/news/contents/details/9614