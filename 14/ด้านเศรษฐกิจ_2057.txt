รัฐบาลไทย-ข่าวทำเนียบรัฐบาล-กรมศุลกากรจัดงานวันศุลกากรสากล ประจำปี 2561







                                วันศุกร์ที่ 26 มกราคม 2561                              





    90  





      พิมพ์    
     
    
















   กรมศุลกากรจัดงานวันศุลกากรสากล ประจำปี 2561
 

   กรมศุลกากรจัดงานวันศุลกากรสากล ประจำปี 2561 พร้อมคัดเลือกผู้บริหารและเจ้าหน้าที่ศุลกากรที่มีส่วนสำคัญ ในงานด้านความมั่นคงปลอดภัยของสิ่งแวดล้อมทางการค้าเพื่อการพัฒนาทางเศรษฐกิจที่ยั่งยืน เข้ารับใบประกาศเกียรติคุณจากองค์การศุลกากรโลก จำนวน 25 ราย  





   วันนี้ (วันศุกร์ที่ 26 มกราคม 2561) กรมศุลกากรจัดงานวันศุลกากรสากล ประจำปี 2561 พร้อมคัดเลือกผู้บริหารและเจ้าหน้าที่ศุลกากรที่มีส่วนสำคัญ ในงานด้านความมั่นคงปลอดภัยของสิ่งแวดล้อมทางการค้าเพื่อการพัฒนาทางเศรษฐกิจที่ยั่งยืน เข้ารับใบประกาศเกียรติคุณจากองค์การศุลกากรโลก จำนวน 25 ราย ณ ห้องโถง อาคาร 1 กรมศุลกากร
    
นายกุลิศ สมบัติศิริ อธิบดีกรมศุลกากร ประธานการจัดงานวันศุลกากรสากลประจำปี 2561 กล่าวว่า วันศุลกากรสากล ตรงกับวันที่ 26 มกราคมของทุกปี และกรมศุลกากรได้จัดกิจกรรมมาอย่างต่อเนื่อง สำหรับหัวข้อ (Theme) ของวันศุลกากรสากลประจำปี 2561 ที่กำหนดโดยองค์การศุลกากรโลก (World Customs Organization: WCO) คือ“Security of Business Environment” โดยสโลแกนสำหรับปีนี้ ได้แก่ “A secure business environment for economic development”  ซึ่งหมายถึงกิจกรรมที่เกี่ยวกับการส่งเสริมความมั่นคงปลอดภัย
ของสิ่งแวดล้อมทางการค้าเพื่อการพัฒนาทางเศรษฐกิจที่ยั่งยืน โดยมีเครื่องมือขับเคลื่อนที่สำคัญ อาทิ การควบคุมทางศุลกากร การป้องกันและปราบปรามการลักลอบนำเข้า/ส่งออกสินค้าที่ผิดกฎหมาย การใช้ Digitalized Environment ในการแลกเปลี่ยนข้อมูล ความมั่นคงปลอดภัยบริเวณพรมแดน โดยเฉพาะอย่างยิ่ง WCO Security Project ความร่วมมือระหว่างหน่วยงาน
ทั้งในประเทศและระหว่างประเทศ รวมถึงความร่วมมือกับภาคเอกชน เป็นต้น
    
สืบเนื่องจากหัวข้อสำคัญเกี่ยวกับ “Security of Business Environment” ดังกล่าว กรมศุลกากรจึงได้คัดเลือกผู้บริหารและเจ้าหน้าที่ศุลกากรที่มีส่วนสำคัญในงานต่างๆ ข้างต้น อันนำไปสู่ความมั่นคงปลอดภัยของสิ่งแวดล้อมทางการค้า เพื่อการพัฒนาทางเศรษฐกิจที่ยั่งยืน  ให้เข้ารับใบประกาศเกียรติคุณจากองค์การศุลกากรโลก จำนวน 25 ราย รวมทั้งเชิญ
แขกผู้มีเกียรติจากหน่วยงานภายนอก เข้าร่วมเป็นเกียรติในงานดังกล่าวด้วย ได้แก่ ที่ปรึกษาศุลกากรจากประเทศต่างๆ ที่ประจำอยู่ในประเทศไทย เจ้าหน้าที่จากสำนักงานเสริมสร้างขีดความสามารถประจำภูมิภาคเอเชีย-แปซิฟิก (WCO Asia/Pacific Regional Office for Capacity Building: ROCB A/P) และผู้เชี่ยวชาญจากองค์การความร่วมมือระหว่างประเทศ
ของญี่ปุ่น (Japan International Cooperation Agency: JICA) นอกจากนี้ภายในงานยังมีการจัดนิทรรศการเผยแพร่ความรู้และกิจกรรมเกี่ยวกับการส่งเสริมความมั่นคงปลอดภัยของสิ่งแวดล้อมทางการค้าของกรมศุลกากรด้วย ได้แก่ 1) โครงการพันธมิตรศุลกากร (Customs Alliance)  2) WCO Security Project
    
อนึ่งกรมศุลกากรได้เข้าร่วมในโครงการขององค์การศุลกากรโลก(World Customs Organization: WCO)  จำนวน 3 โครงการ ได้แก่ Program Global Shield ซึ่งสกัดกั้นองค์การอาชญากรรมไม่ให้เข้าถึงระเบิดแสวงเครื่อง และป้องกันการลักลอบหลีกเลี่ยงขนส่งเคมีภัณฑ์และสารประกอบอื่น ๆ เพื่อนำไปผลิตระเบิดแสวงเครื่อง โครงการ Advance Passenger Information (API) and Passenger Name Records (PNR) และโครงการป้องกันมิให้ผู้ก่อการร้ายเข้าถึงอาวุธขนาดเล็กและมีน้ำหนักเบา (Small arms and light weapons: SALW)
  



ที่มา : http://www.thaigov.go.th/news/contents/details/9648