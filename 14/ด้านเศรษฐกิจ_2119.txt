รัฐบาลไทย-ข่าวทำเนียบรัฐบาล-กรมทางหลวงชนบทรายงานความคืบหน้าโครงการก่อสร้างถนนสายแยกทางหลวงหมายเลข 1098 - ทางหลวงหมายเลข 1 (ตอนที่ 2) อำเภอเมือง จังหวัดเชียงราย







                                วันจันทร์ที่ 5 กุมภาพันธ์ 2561                              





    41  













   กรมทางหลวงชนบทรายงานความคืบหน้าโครงการก่อสร้างถนนสายแยกทางหลวงหมายเลข 1098 - ทางหลวงหมายเลข 1 (ตอนที่ 2) อำเภอเมือง จังหวัดเชียงราย
 

   กรมทางหลวงชนบท (ทช.) กระทรวงคมนาคม ดำเนินโครงการก่อสร้างถนนสายแยกทางหลวงหมายเลข 1098 - ทางหลวงหมายเลข 1 (ตอนที่ 2) อำเภอเมือง จังหวัดเชียงราย ระยะทาง 28.780 กิโลเมตร มีความคืบหน้าร้อยละ 37 คาดว่าจะแล้วเสร็จประมาณปลายปี 2561 





   เพื่อพัฒนาระบบโลจิสติกส์บริเวณท่าเรือเชียงแสน แห่งที่ 2 ส่งเสริมศักยภาพทางการค้าและการท่องเที่ยวในพื้นที่ภาคเหนือ

นายสราวุธ ทรงศิวิไล ผู้ตรวจราชการกระทรวงคมนาคม และโฆษกกระทรวงฯ กล่าวว่า ทช. ได้ดำเนินการก่อสร้างถนนทางหลวงชนบท สาย ชร. 1063 เชื่อมทางหลวงหมายเลข 1129 - ทางหลวงหมายเลข 1098 (ตอนที่ 1) อำเภอเชียงแสน จังหวัดเชียงราย ระยะทาง 14.564 กิโลเมตร แล้วเสร็จเมื่อปี 2558 เพื่อเพิ่มประสิทธิภาพการเดินทางและการขนส่งสินค้าจากท่าเรือเชียงแสนเข้าสู่ตัวเมืองเชียงราย เชื่อมต่อโครงข่ายระบบคมนาคมเพื่อแบ่งเบาปริมาณการจราจร ระหว่างท่าเรือเชียงแสนกับตัวเมืองเชียงรายให้มีความสะดวก ปลอดภัย ปัจจุบัน ทช. ได้ดำเนินการก่อสร้างถนนสายแยกทางหลวงหมายเลข 1098 - ทางหลวงหมายเลข 1 อำเภอเมือง จังหวัดเชียงราย ระยะทางรวม 28.780 กิโลเมตร ประกอบด้วย การก่อสร้างถนนสายหลัก ระยะทาง 26.011 กิโลเมตร และถนนเชื่อม จ3 ระยะทาง 2.769 กิโลเมตร เป็นถนนผิวจราจรลาดยางแบบแอสฟัลติกคอนกรีต ขนาด 4 ช่องจราจร พร้อมจุดกลับรถ 8 แห่ง และสะพานขนาดใหญ่ข้ามแม่น้ำกก 2 แห่ง งบประมาณ 1,656 ล้านบาท ปัจจุบันผลงานมีความก้าวหน้าร้อยละ 37 (ข้อมูล ณ วันที่ 1 กุมภาพันธ์ 2561) คาดว่าการก่อสร้างจะแล้วเสร็จพร้อมเปิดให้ประชาชนสัญจรได้ประมาณปลายปี 2561 เพื่อช่วยพัฒนาระบบโลจิสติกส์บริเวณท่าเรือเชียงแสน แห่งที่ 2 เสริมศักยภาพทางการค้าในพื้นที่ภาคเหนือ และการลงทุนระหว่างประเทศไทยกับสาธารณรัฐประชาชนจีนที่มีแนวโน้มเติบโตอย่างต่อเนื่อง



ที่มา : http://www.thaigov.go.th/news/contents/details/9853