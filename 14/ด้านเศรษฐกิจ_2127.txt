รัฐบาลไทย-ข่าวทำเนียบรัฐบาล-กอช. เปิดให้ตรวจสอบสิทธิ “ผู้มีสิทธิรัฐสมทบเงินออม” ผ่านออนไลน์ได้แล้ว







                                วันจันทร์ที่ 5 กุมภาพันธ์ 2561                              





    211  





      พิมพ์    
     
    
















   กอช. เปิดให้ตรวจสอบสิทธิ “ผู้มีสิทธิรัฐสมทบเงินออม” ผ่านออนไลน์ได้แล้ว
 

   กองทุนการออมแห่งชาติ หรือ กอช. เพิ่มความสะดวกให้ประชาชนสามารถ “ตรวจสอบสิทธิสมัครสมาชิก” รับสิทธิรัฐสมทบเงินออมไว้ใช้ยามเกษียณ รู้ผลทันที ผ่านเว็บไซต์ กอช. www.nsf.or.th ได้แล้ว 





   กองทุนการออมแห่งชาติ หรือ กอช. เพิ่มความสะดวกให้ประชาชนสามารถ “ตรวจสอบสิทธิสมัครสมาชิก” รับสิทธิรัฐสมทบเงินออมไว้ใช้ยามเกษียณ รู้ผลทันที ผ่านเว็บไซต์ กอช. www.nsf.or.th ได้แล้ว ทุกวันตั้งแต่เวลา 8.30-24.00 น. ช่วยเพิ่มความสะดวกให้ประชาชน จากเดิมต้องไปติดต่อที่สาขาธนาคารรัฐทั้ง 4 แห่ง หรือที่หน่วยรับสมัคร กอช. เท่านั้น พร้อมสามารถ “ดาวน์โหลด   ใบสมัคร” ได้ตลอด 24 ชั่วโมง เพื่อกรอกข้อมูลสมัครเป็นสมาชิก กอช. ก่อนนำไปยื่นที่หน่วยรับสมัคร

นางสาวจารุลักษณ์ เรืองสุวรรณ เลขาธิการคณะกรรมการกองทุนการออมแห่งชาติ หรือ กอช. เปิดเผยว่า ประชาชนที่สนใจสมัครเป็นสมาชิก กอช. รับสิทธิรัฐสมทบเงินออมไว้ใช้ยามเกษียณ สามารถตรวจสอบด้วยตัวเองและรู้ผลทันทีว่าเป็นผู้มีสิทธิสมัครได้หรือไม่ ผ่านระบบ “ตรวจสอบสิทธิสมัครสมาชิก”  ในเว็บไซต์ กอช. www.nsf.or.th เพียงระบุเลขประจำตัวประชาชน 13 หลัก และระบุหมายเลขโทรศัพท์มือถือของตนเองหรือผู้ที่สามารถติดต่อได้ โดยตรวจสอบสิทธิได้ทุกวัน ตั้งแต่เวลา 8.30-24.00 น. ทำให้ได้รับความสะดวกมากขึ้น รู้ว่ามีสิทธิสมัครเป็นสมาชิก กอช. รับสิทธิรัฐสมทบเงินออมได้หรือไม่       ก่อนเดินทางไปสมัครที่หน่วยรับสมัคร และยังสามารถ “ดาวน์โหลดใบสมัครสมาชิก” ได้ตลอด 24 ชั่วโมง   ผ่านเว็บไซต์ กอช. www.nsf.or.th เพื่อกรอกข้อมูล ก่อนไปยื่นต่อเจ้าหน้าที่หน่วยรับสมัคร จากเดิมการตรวจสอบสิทธิและการขอใบสมัครสมาชิก กอช. จะต้องติดต่อเจ้าหน้าที่ที่หน่วยรับสมัครเท่านั้น

สำหรับผู้สมัครเป็นสมาชิก กอช. จะต้องผ่านการตรวจสอบสิทธิทุกคน ตามที่กำหนดใน “ประกาศคณะกรรมการกองทุนการออมแห่งชาติ เรื่อง การสมัครเป็นสมาชิก การจ่ายเงินสะสม และการแสดงเจตนาต่อกองทุนกรณีสมาชิกถึงแก่ความตาย พ.ศ.2558 และที่แก้ไขเพิ่มเติม” เนื่องจากประชาชนทั่วประเทศที่มีสิทธิสมัครเป็นสมาชิก กอช. รับสิทธิรัฐสมทบเงินออม มีจำนวนกว่า 21 ล้านคน ส่วนใหญ่เป็นแรงงานนอกระบบที่มีความหลากหลายด้านการประกอบอาชีพและสวัสดิการที่ได้รับ จะได้รู้ชัดเจนว่าตนเองเป็นผู้มีสิทธิสมัครเป็นสมาชิก กอช. หรือไม่ และเพื่อยืนยันว่าเป็นผู้มีสิทธิสมัครสมาชิก กอช. ได้จริง

สอบถามข้อมูลเพิ่มเติมได้ที่ สายด่วนเงินออม โทร.02-017-0789 เวลาทำการ วันจันทร์-ศุกร์ เวลา 08.30-17.30 น. เว็บไซต์ กอช. www.nsf.or.th / Facebook : กองทุนการออมแห่งชาติ-กอช. / Line: @nsf.th / E-mail: info@nsf.or.th หรือสมัครเป็นสมาชิก กอช. รับสิทธิ์รัฐสมทบเงินออม สามารถนำบัตรประจำตัวประชาชนไปติดต่อสมัครได้ที่ ธนาคารกรุงไทย ธนาคารออมสิน ธ.ก.ส. ธอส. ทุกสาขา สำนักงานคลังจังหวัดทุกแห่ง  สถาบันการเงินชุมชนที่เข้าร่วม และเครือข่ายรับสมัครสมาชิก กอช. ทั่วประเทศ ....กอช. คุณออม รัฐช่วยออม คุณได้บำนาญ…..
  



ที่มา : http://www.thaigov.go.th/news/contents/details/9868