รัฐบาลไทย-ข่าวทำเนียบรัฐบาล-สำนักงานปลัดกระทรวงอุตสาหกรรม จัดสัมมนาเชิงปฏิบัติการ เรื่อง “การเพิ่มประสิทธิภาพการตรวจราชการ การจัดการข้อร้องเรียนการส่งเสริมและพัฒนาอุตสาหกรรมไปสู่ 4.0“ 







                                วันพุธที่ 7 กุมภาพันธ์ 2561                              





    46  





      พิมพ์    
     
    
















   สำนักงานปลัดกระทรวงอุตสาหกรรม จัดสัมมนาเชิงปฏิบัติการ เรื่อง “การเพิ่มประสิทธิภาพการตรวจราชการ การจัดการข้อร้องเรียนการส่งเสริมและพัฒนาอุตสาหกรรมไปสู่ 4.0“ 
 

   สำนักงานปลัดกระทรวงอุตสาหกรรม จัดสัมมนาเชิงปฏิบัติการ เรื่อง “การเพิ่มประสิทธิภาพการตรวจราชการ การจัดการข้อร้องเรียนการส่งเสริมและพัฒนาอุตสาหกรรมไปสู่ 4.0“ ณ โรงแรม วินเซอร์ สวีท สุขุมวิท 20 กรุงเทพฯ 





   วันนี้ (7 กุมภาพันธ์ 2561) นายพสุ โลหารชุน ปลัดกระทรวงอุตสาหกรรม เป็นประธานในพิธีเปิดการสัมมนาเชิงปฏิบัติการ เรื่อง “การเพิ่มประสิทธิภาพการตรวจราชการ การจัดการข้อร้องเรียนการส่งเสริมและพัฒนาอุตสาหกรรมไปสู่ 4.0” พร้อมมอบนโยบายในหัวข้อ การขับเคลื่อนนโยบายของกระทรวงอุตสาหกรรม ไปสู่การปฏิบัติในส่วนภูมิภาคให้แก่อุตสาหกรรมจังหวัดและตัวแทนทั่วประเทศ โดยมีนายสุรพล ชามาตย์ หัวหน้าผู้ตรวจกระทรวงอุตสาหกรรม กล่าวรายงาน และผู้บริหารกระทรวงอุตสาหกรรม ร่วมเป็นเกียรติ ณ โรงแรม วินเซอร์ สวีท สุขุมวิท 20 กรุงเทพฯ 
 
ทั้งนี้ ปลัดกระทรวงอุตสาหกรรม ร่วมเป็นสักขีพยานในพิธีลงนามบันทึกข้อตกลงว่าด้วยการเป็นแนวร่วมปฏิบัติของภาครัฐการอำนวยความสะดวกในการพิจารณาอนุมัติ อนุญาตในกระบวนงานของสำนักงานอุตสาหกรรมจังหวัดต่อต้านการรับสินบนทุกรูปแบบ ระหว่างหัวหน้าผู้ตรวจราชการกระทรวงอุตสาหกรรม อุตสาหกรรมจังหวัด 76 จังหวัด ของสำนักงานปลัดกระทรวงอุตสาหกรรม และสำนักงานคณะกรรมการป้องกันและปราบปรามการทุจริตแห่งชาติ เพื่อแสดงเจตจำนงในการเป็นแนวร่วมปฏิบัติของหน่วยงานภาครัฐที่ร่วมผลักดัน ขับเคลื่อน และพร้อมใจกันในการให้บริการภาครัฐตามบทบาทที่รับผิดชอบอย่างโปร่งใส ไม่เรียกรับสินบนทุกรูปแบบ 



ที่มา : http://www.thaigov.go.th/news/contents/details/9907