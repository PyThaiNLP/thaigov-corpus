รัฐบาลไทย-ข่าวทำเนียบรัฐบาล-ร่าง..พ.ร.บ.อีอีซี เพิ่มขีดความสามารถการแข่งขันของประเทศโดยรวม







                                วันศุกร์ที่ 9 กุมภาพันธ์ 2561                              





    77  





      พิมพ์    
     
    
















   ร่าง..พ.ร.บ.อีอีซี เพิ่มขีดความสามารถการแข่งขันของประเทศโดยรวม
 

   ร่าง..พ.ร.บ.อีอีซี เพิ่มขีดความสามารถการแข่งขันของประเทศโดยรวม ณ ห้องประชุม ชั้น 2 อาคารสำนักงานปลัดกระทรวงอุตสาหกรรม 





   วันนี้ (9 กุมภาพันธ์ 2561) นายอุตตม สาวนายน รัฐมนตรีว่าการกระทรวงอุตสาหกรรม และนายคณิศ แสงสุพรรณ เลขาธิการคณะกรรมการนโยบายการพัฒนาระเบียงเศรษฐกิจพิเศษภาคตะวันออก  ร่วมกันแถลงข่าว เกี่ยวกับร่างพระราชบัญญัติเขตพัฒนาพิเศษภาคตะวันออกพ.ศ.... ที่สภานิติบัญญัติแห่งชาติ (สนช.) ให้ความเห็นชอบแล้วเมื่อวานนี้ (8 ก.พ.61) ว่า ร่างพระราชบัญญัตินี้ มีกฎหมายว่าด้วยเขตพัฒนาพิเศษภาคตะวันออก เพื่อให้การใช้ที่ดินภาคตะวันออกเป็นไปอย่างเหมาะสมกับสภาพและศักยภาพของพื้นที่อย่างแท้จริง ซึ่งจะทำให้เพิ่มขีดความสามารถในการแข่งของประเทศโดยรวม
         
โดยเฉพาะการส่งเสริมให้มีการประกอบพาณิชยกรรม และอุตสาหกรรม ที่ใช้เทคโนโลยีชั้นสูง สร้างนวัตกรรม และแสดงถึงเจตนารมณ์ของรัฐบาลให้มีการพัฒนาต่อเนื่องเต็มศักยภาพของพื้นที่ เพื่อช่วยยกระดับขีดความสามารถในการแข่งขันของประเทศ ส่งเสริมพาณิชย์และอุตสาหกรรมที่ใช้เทคโนโลยีสูง ทันสมัย สร้างนวัตกรรมโดยเฉพาะอุตสาหกรรมเป้าหมาย ทั้งนี้ต้องเป็นมิตรกับสิ่งแวดล้อมเท่านั้น มีการบริหารพื้นที่แบบองค์รวม วางแผนการใช้ประโยชน์การใช้ที่ดินที่เหมาะสมกับพื้นที่และยั่งยืน โครงสร้างพื้นฐานและสาธารณูปโภคที่เชื่อมโยง เมืองทันสมัย บริการภาครัฐแบบเบ็ดเสร็จครบวงจร 



ที่มา : http://www.thaigov.go.th/news/contents/details/9984