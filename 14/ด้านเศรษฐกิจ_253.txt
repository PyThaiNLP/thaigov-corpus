รัฐบาลไทย-ข่าวทำเนียบรัฐบาล-กรุงไทยหนุนธุรกิจรับเหมาก่อสร้างครบวงจรมุ่งเป็นผู้นำโซลูชั่นผ่านระบบออนไลน์  







                                วันจันทร์ที่ 24 เมษายน 2560                              





    182  













   กรุงไทยหนุนธุรกิจรับเหมาก่อสร้างครบวงจรมุ่งเป็นผู้นำโซลูชั่นผ่านระบบออนไลน์  
 

   ธนาคารกรุงไทยออกแคมเปญ ก่อสร้างไหนๆ ก็ใช้กรุงไทย ดูแลเรื่องการเงินให้ผู้รับเหมาก่อสร้างทุกขั้นตอน เพื่อสร้างความพร้อมด้านเงินทุนทั้งก่อนและหลังประมูลงาน ด้วยหนังสือค้ำประกันทันใจ 1 วัน 





   ธนาคารกรุงไทยออกแคมเปญ ก่อสร้างไหนๆ ก็ใช้กรุงไทย ดูแลเรื่องการเงินให้ผู้รับเหมาก่อสร้างทุกขั้นตอน เพื่อสร้างความพร้อมด้านเงินทุนทั้งก่อนและหลังประมูลงาน ด้วยหนังสือค้ำประกันทันใจ 1 วัน ให้สินเชื่อหมุนเวียนทั้งโครงการ และสินเชื่อไม่ต้องมีหลักประกัน พร้อมจัดหนักสมนาคุณลูกค้าที่เข้าร่วมแคมเปญ ให้สิทธิประโยชน์ 3 ต่อ

นายทรงพล ชีวะปัญญาโรจน์ รองกรรมการผู้จัดการใหญ่ สายงานบริหารจัดการทางการเงินเพื่อธุรกิจ ธนาคารกรุงไทย เปิดเผยว่า จากที่ธนาคารมีความเชี่ยวชาญในการดูแลผู้ประกอบธุรกิจรับเหมาก่อสร้างที่รับงานจากหน่วยงานราชการและรัฐวิสาหกิจ ประกอบกับเห็นแนวโน้มการเติบโตของการลงทุนโครงสร้างพื้นฐานของภาครัฐ ธนาคารจึงได้ออกแคมเปญ ก่อสร้างไหนๆ ก็ใช้กรุงไทย เพื่อดูแลเรื่องการเงินให้กับผู้ประกอบการธุรกิจรับเหมาก่อสร้างในทุกขั้นตอน ตั้งแต่การออกหนังสือค้ำประกันทันใจ วงเงินสูงสุด 10 ล้านบาท ภายใน 1 วัน ผ่านทุกสาขาทั่วประเทศ เพื่อใช้ค้ำประกันการยื่นซองประกวดราคาในการประมูลงาน การสนับสนุนสินเชื่อเพื่อเป็นเงินทุนหมุนเวียนทั้งโครงการ โดยก่อนเริ่มงานให้สูงสุด 30% ของมูลค่าโครงการ และหลังส่งมอบงานให้สูงสุด 90% ของมูลค่าสุทธิในแต่ละงวดงาน รวมทั้งสนับสนุนสินเชื่อไม่มีหลักประกัน เพื่อเป็นเงินทุนหมุนเวียนระยะสั้นแก่ลูกค้า ภายหลังส่งมอบงานอีกด้วย

“ลูกค้าผู้รับเหมาก่อสร้างที่ใช้แคมเปญก่อสร้างไหนๆ ก็ใช้กรุงไทย ในช่วงนี้ถึง 24 สิงหาคม 2560 ยังได้รับสิทธิพิเศษ 3 ต่อ ต่อที่ 1 บัตรกำนัล KTB E-Money มูลค่าสูงสุด 10,000 บาท เมื่อใช้บริการหนังสือค้ำประกันและสะสมค่าธรรมเนียม ต่อที่ 2 ระยะเวลาการให้วงเงินสินเชื่อสูงสุด 180 วัน ต่อที่ 3 สินเชื่อไม่มีหลักประกัน รับเงินทันทีหลังส่งมอบงานสูงสุด 90% ของมูลค่างาน ในอัตราดอกเบี้ยต่ำสุด MOR -1.25% ต่อปี”

นายทรงพล ชีวะปัญญาโรจน์ กล่าวต่อไปว่า ธนาคารตั้งเป้าเป็นผู้นำโซลูชั่นในกลุ่มธุรกิจรับเหมาก่อสร้าง โดยได้พัฒนาผลิตภัณฑ์และบริการอย่างต่อเนื่อง และเตรียมให้บริการ KTB e-Credit Solution ผ่านระบบ KTB Corporate Online ได้ทุกวันตลอด 24 ชั่วโมง ซึ่งลูกค้าสามารถขอออกหนังสือค้ำประกันผ่านระบบ และรับหนังสือค้ำประกันได้ที่ทุกสาขาทั่วประเทศ รวมทั้งส่งคำขอเบิกตั๋วสัญญาใช้เงินทางออนไลน์ ซึ่งธนาคารจะโอนเงินให้ภายใน 1 วันทำการ คาดว่าจะเริ่มให้บริการในเดือนพฤษภาคมนี้

ฝ่ายสื่อสารองค์กรและภาพลักษณ์
โทร. 0-2208-4174-7

ที่มา : กระทรวงการคลัง
ผู้นำเสนอ : กลุ่มสารนิเทศการคลัง สำนักงานปลัดกระทรวงการคลัง 



ที่มา : http://www.thaigov.go.th/news/contents/details/3246