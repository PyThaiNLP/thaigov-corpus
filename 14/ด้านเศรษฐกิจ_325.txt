รัฐบาลไทย-ข่าวทำเนียบรัฐบาล-การท่าเรือแห่งประเทศไทยยกระดับปรับยุทธศาสตร์ ICT เพื่อก้าวสู่ Thailand 4.0 







                                วันพฤหัสบดีที่ 4 พฤษภาคม 2560                              





    218  













   การท่าเรือแห่งประเทศไทยยกระดับปรับยุทธศาสตร์ ICT เพื่อก้าวสู่ Thailand 4.0 
 

   เรือเอก สุทธินันท์ หัตถวงษ์ ผู้อำนวยการการท่าเรือแห่งประเทศไทย กระทรวงคมนาคม กล่าวว่า การท่าเรือแห่งประเทศไทย (กทท.) กำหนดแผนการพัฒนาด้านเทคโนโลยีสารสนเทศและการสื่อสาร ในเชิงรุกและเชิงรับ ทั้งแผนระยะสั้นและระยะยาว เพื่อบูรณาการการเชื่อมโยงแลกเปลี่ยน 





   เป็นการทำงานแบบไร้ตะเข็บและรอยต่อ (Borderless) พร้อมบริการทาง Web Portal และสื่อสังคม (Social Media) ที่สะดวกและทันสมัย การบริหารจัดการองค์ความรู้ขององค์กร (Knowledge Management) บนเครือข่ายและสื่อสังคมภายใต้มาตรฐานความมั่นคง ปลอดภัย และการบริหารจัดการอย่างเป็นระบบ พร้อมเข้าสู่ยุคดิจิทัลด้วยเครื่องมือและช่องทางเลือกที่หลากหลาย ในระบบ ICT ที่เป็นมิตรกับสิ่งแวดล้อม เพื่อเป็นศูนย์กลางข้อมูลสารสนเทศการขนส่งทางน้ำและโลจิสติกส์ที่ทันสมัยของประเทศ


  สำหรับยุทธศาสตร์ด้าน ICT ของ กทท. มุ่งพัฒนาระบบฯ ให้มีประสิทธิภาพ มั่นคง และปลอดภัย เพื่อตอบสนองความต้องการของผู้มีส่วนได้ส่วนเสีย ทั้งภายในและภายนอกองค์กรให้ได้รับประโยชน์ร่วมกัน ดังนี้

1. การพัฒนาระบบให้บริการอิเล็กทรอนิกส์แบบเบ็ดเสร็จ (One Stop e-Port Service) เพื่อให้ผู้ใช้บริการสามารถทำธุรกรรมทางอิเล็กทรอนิกส์ ได้แก่ การยื่นคำร้องขอใช้บริการ การชำระเงิน และการสอบถามข้อมูลผ่านระบบ Internet
2. การพัฒนาระบบเชื่อมโยงฐานข้อมูลและการบริการแบบบูรณาการ โดยใช้สถาปัตยกรรม Service-Oriented Architecture (SOA) เพื่อรองรับการเชื่อมโยงข้อมูลของระบบทั้งภายในองค์กรและภายนอกองค์กร รวมทั้งการเชื่อมโยงกับระบบ National Single Window (NSW)
3. ระบบบูรณาการสารสนเทศเพื่อผู้บริหารในการตัดสินใจของ กทท. (Enterprise Data Warehouse) โดยดำเนินการรวบรวมข้อมูลจากระบบสารสนเทศต่าง ๆ ของ กทท. เพื่อจัดทำคลังข้อมูล พร้อมนำเสนอข้อมูลสารสนเทศที่ผู้บริหารใช้ประกอบการพิจารณาตัดสินใจในการบริหารงาน
4. การพัฒนาระบบสารบรรณอิเล็กทรอนิกส์ (Office Automation : OA) เพื่อลดปริมาณการใช้กระดาษ โดยจัดกลุ่มเอกสารที่ใช้ภายในองค์กรที่สามารถนำเสนอและให้ความเห็นชอบหรืออนุมัติภายในระบบ ในรูปแบบ Work Flow
5. การปรับปรุงขั้นตอน ระเบียบ และวิธีการ ให้สอดคล้องกับระบบเทคโนโลยีสารสนเทศที่ กทท. พัฒนา
6. การพัฒนาบุคลากร ให้มีความรู้ความเข้าใจเพื่อนำ ICT มาใช้ปฏิบัติงานได้อย่างมีประสิทธิภาพ
 ทั้งนี้ แผนแม่บท ICT เป็นแผนสำคัญของ กทท. ที่มุ่งสู่การเป็นผู้นำการพัฒนาระบบการบริการอิเล็กทรอนิกส์เชิงนิเวศในยุคเศรษฐกิจดิจิทัล ภายใต้บริบทที่เกี่ยวข้องกับการพัฒนาการบริการขนส่งทางน้ำและระบบโลจิสติกส์ของประเทศอย่างเป็นรูปธรรม พร้อมขับเคลื่อนประเทศเข้าสู่ยุค Thailand 4.0 



ที่มา : http://www.thaigov.go.th/news/contents/details/3508