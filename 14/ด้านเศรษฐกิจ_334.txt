รัฐบาลไทย-ข่าวทำเนียบรัฐบาล-สรรพากรยุคใหม่ไร้ผลประโยชน์ทับซ้อน







                                วันศุกร์ที่ 5 พฤษภาคม 2560                              





    494  





      พิมพ์    
     
    
















   สรรพากรยุคใหม่ไร้ผลประโยชน์ทับซ้อน
 

   ปัญหาการทุจริตคอร์รัปชันในหน่วยงานภาครัฐเป็นปัญหาที่สำคัญมีผลต่อการพัฒนาประเทศ ก่อให้เกิดอุปสรรคในการบริหารบ้านเมืองในทุกด้าน และส่งผลกระทบต่อทัศนคติและค่านิยมในด้านคุณธรรมจริยธรรมของประชาชนทีมีต่อเจ้าหน้าที่ภาครัฐให้เสื่อมทรามลง  





   ปัญหาการทุจริตคอร์รัปชันในหน่วยงานภาครัฐเป็นปัญหาที่สำคัญมีผลต่อการพัฒนาประเทศ ก่อให้เกิดอุปสรรคในการบริหารบ้านเมืองในทุกด้าน และส่งผลกระทบต่อทัศนคติและค่านิยมในด้านคุณธรรมจริยธรรมของประชาชนทีมีต่อเจ้าหน้าที่ภาครัฐให้เสื่อมทรามลง ขาดความเชื่อมั่นวางใจในระบบราชการ
    
กรมสรรพากร ตระหนักถึงความสำคัญของการดำเนินงานโดยยึดหลักธรรมาภิบาล เพื่อลดความเหลื่อมล้ำในสังคม และการใช้ภาษีเป็นเครื่องมือในการกระจายรายได้เพื่อสร้างความเป็นธรรม องค์กรได้รับการยอมรับจากทุกภาคส่วน กระบวนงานขั้นตอนต่างๆ มีความโปร่งใสชัดเจนและสามารถตรวจสอบได้ จึงได้จัดกิจกรรมประชาสัมพันธ์เพื่อรณรงค์ปลูกจิตสำนึก และสร้างทัศนคติที่ดีให้กับบุคลากรของกรมสรรพากรในการปฏิบัติหน้าที่ให้ดำรงตนด้วยความเที่ยงธรรม คงไว้ซึ่งเกียรติและศักดิ์ศรีของความเป็นข้าราชการ ไม่ใช้อำนาจและตำแหน่งหน้าที่แสวงหาประโยชน์โดยมิชอบสำหรับตนเองหรือผู้อื่น เพื่อเป็นการกระตุ้นเตือนให้ทุกภาคส่วนร่วมกันตระหนักถึงผลเสียหายที่เกิดจากการทุจริตคอร์รัปชัน สามารถแยกแยะระหว่างผลประโยชน์ส่วนตนกับผลประโยชน์ส่วนรวม โดยได้จัดการบรรยายเรื่อง “ความรู้เกี่ยวกับผลประโยชน์ทับซ้อน” โดยวิทยากรจากสำนักงานคณะกรรมการป้องกันและปราบปรามการทุจริตแห่งชาติ  และมีการถ่ายทอดสดผ่านระบบการประชุมทางไกล (Telepresence) ให้เจ้าหน้าที่สรรพากรทั่วประเทศได้รับฟังไปพร้อมกัน นอกจากนี้ยังได้จัดทำ “คู่มือการป้องกันผลประโยชน์ทับซ้อน Conflict of Interest Prevention Guidelines” สำหรับบุคลากรกรมสรรพากร และได้นำขึ้นเผยแพร่สู่สาธารณชนผ่านทางเว็บไซต์กรมสรรพากร www.rd.go.th  ที่หัวข้อ  What’s new    ข่าวสารอื่น ๆ  เรื่อง "ผลประโยชน์ทับซ้อน 360 องศา...เรื่องนี้  ต้องขยาย" ให้ประชาชนที่สนใจอีกด้วย
    
ทั้งนี้ หากผู้เสียภาษีและประชาชนพบเห็นการทุจริตของเจ้าหน้าที่สามารถแจ้งเบาะแสได้ที่
1. กลุ่มงานคุ้มครองจริยธรรม สำนักบริหารทรัพยากรบุคคล กรมสรรพากร ชั้น 16  แขวงสามเสนใน เขตพญาไท กทม. 10400 โทรศัพท์ 0-2272-9527
2. ทาง E-mail : sotoso@rd.go.th
    
สำหรับผู้ที่มีข้อสงสัยสามารถสอบถามเพิ่มเติมได้ที่กลุ่มพัฒนาระบบบริหาร กรมสรรพากร โทรศัพท์ 0 2272 9157 0 2272 8675 และ 0 2272 8678

กรมสรรพากร  เต็มที่  เต็มใจ  ให้ประชาชน
สำนักบริหารกลาง  ส่วนประชาสัมพันธ์   
เลขที่ 90  ถนนพหลโยธิน 7  พญาไท  กรุงเทพฯ 10400  โทร. 0 2272 9529-30   โทรสาร 0 2617 3324  
หรือศูนย์สารนิเทศสรรพากร 1161 (RD Intelligence Center)

ที่มา : กระทรวงการคลัง
ผู้นำเสนอ : กลุ่มสารนิเทศการคลัง สำนักงานปลัดกระทรวงการคลัง 



ที่มา : http://www.thaigov.go.th/news/contents/details/3531