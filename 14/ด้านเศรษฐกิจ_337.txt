รัฐบาลไทย-ข่าวทำเนียบรัฐบาล-“7 เดือนแรกรัฐวิสาหกิจส่งรายได้เกินเป้าช่วยรักษาเสถียรภาพเศรษฐกิจ”







                                วันศุกร์ที่ 5 พฤษภาคม 2560                              





    129  





      พิมพ์    
     
    
















   “7 เดือนแรกรัฐวิสาหกิจส่งรายได้เกินเป้าช่วยรักษาเสถียรภาพเศรษฐกิจ”
 

    ในเดือนเมษายน 2560 มีเป้าหมายการจัดเก็บเงินรายได้แผ่นดินจำนวน 20,262 ล้านบาท สคร. จัดเก็บรายได้แผ่นดินได้จำนวน 26,515 ล้านบาท ส่งผลให้เงินนำส่งรายได้แผ่นดินสะสม 7 เดือนแรกของปีงบประมาณ 2560 รวมทั้งสิ้นเป็นจำนวน 96,304 ล้านบาท  





   นายชาญวิทย์ นาคบุรี รองผู้อำนวยการสำนักงานคณะกรรมการนโยบายรัฐวิสาหกิจ (สคร.) ในฐานะโฆษก สคร. เปิดเผยว่า ในเดือนเมษายน 2560 มีเป้าหมายการจัดเก็บเงินรายได้แผ่นดินจำนวน 20,262 ล้านบาท สคร. จัดเก็บรายได้แผ่นดินได้จำนวน 26,515 ล้านบาท ส่งผลให้เงินนำส่งรายได้แผ่นดินสะสม 7 เดือนแรกของปีงบประมาณ 2560 รวมทั้งสิ้นเป็นจำนวน 96,304 ล้านบาท จากเป้าหมายการจัดเก็บรายได้แผ่นดินสะสมจำนวน 87,955 ล้านบาท สูงกว่าเป้าหมายจำนวน 8,349 ล้านบาท หรือคิดเป็นร้อยละ 74 ของเป้าหมายตามเอกสารงบประมาณ 2560 ที่ 131,000 ล้านบาท

โดยมีรัฐวิสาหกิจที่มีการนำส่งรายได้แผ่นดินเกินเป้าหมาย ได้แก่ การไฟฟ้านครหลวง สำนักงานสลากกินแบ่งรัฐบาล โรงงานยาสูบ กระทรวงการคลัง การไฟฟ้าส่วนภูมิภาค และธนาคารออมสิน และมีรัฐวิสาหกิจที่นำส่งรายได้แผ่นดินต่ำกว่าเป้าหมาย ได้แก่ การประปาส่วนภูมิภาค บริษัท ท่าอากาศยานไทย จำกัด (มหาชน) และธนาคารเพื่อการส่งออกและนำเข้าแห่งประเทศไทย
        
ทั้งนี้ นายชาญวิทย์ นาคบุรี กล่าวเพิ่มเติมว่า สคร. มั่นใจว่าปีนี้จะจัดเก็บรายได้แผ่นดินเป็นไปตามเป้าหมายตามเอกสารงบประมาณ 2560 พร้อมทั้ง สคร. จะเร่งเพิ่มประสิทธิการจัดเก็บรายได้รัฐวิสาหกิจซึ่งจะส่งผลในการช่วยรักษาเสถียรภาพการคลังให้แก่ประเทศด้วยอีกทางหนึ่ง

ที่มา : กระทรวงการคลัง
ผู้นำเสนอ : กลุ่มสารนิเทศการคลัง สำนักงานปลัดกระทรวงการคลัง 



ที่มา : http://www.thaigov.go.th/news/contents/details/3541