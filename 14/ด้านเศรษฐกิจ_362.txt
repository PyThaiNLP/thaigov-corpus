รัฐบาลไทย-ข่าวทำเนียบรัฐบาล-รมว.กระทรวงดิจิทัลฯ หารือทวิภาคีกับญี่ปุ่น พร้อมจับมือขับเคลื่อนงานทุกมิติร่วมกัน







                                วันจันทร์ที่ 8 พฤษภาคม 2560                              





    259  













   รมว.กระทรวงดิจิทัลฯ หารือทวิภาคีกับญี่ปุ่น พร้อมจับมือขับเคลื่อนงานทุกมิติร่วมกัน
 

   รมว.กระทรวงดิจิทัลฯ  





             ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) ได้ร่วมหารือทวิภาคีกับ H.E. Mr. Jiro AKAMA รัฐมนตรีช่วยว่าการกระทรวงกิจการภายในและการสื่อสารแห่งประเทศญี่ปุ่น พร้อมด้วย H.E. Mr. Shiro Sadoshima เอกอัครราชทูตญี่ปุ่นประจำประเทศไทย ผู้แทนจากสถานเอกอัครราชทูตฯ และผู้บริหารจากกระทรวงกิจการภายในฯ ณ โรงแรมพลูแมน กรุงเทพ แกรนด์ สุขุมวิท เมื่อวันที่ 4 พฤษภาคม 2560 โดยมีผู้บริหารกระทรวงดิจิทัลฯ และหน่วยงานในสังกัด ได้แก่ นายวีระศักดิ์ กิติวัฒน์ ที่ปรึกษาด้านต่างประเทศ กระทรวงดิจิทัลฯ และนายรังสรรค์ จันทร์นฤกุล รองกรรมการผู้จัดการใหญ่ หน่วยธุรกิจสื่อสารไร้สาย บริษัท ทีโอที จำกัด (มหาชน) เข้าร่วมด้วย สำหรับไทยและญี่ปุ่นมีความสัมพันธ์อันดีต่อกันมาอย่างยาวนาน และการหารือในครั้งนี้ประกอบด้วย ประเด็นความร่วมมือด้านอุตุนิยมวิทยา ด้านไปรษณีย์ ด้าน Cyber security และความร่วมมือในกรอบ ASEAN-Japan: Cyber security hub รวมถึงการสมัครเข้ารับตำแหน่งผู้บริหาร Asia-Pacific Telecommunity ของทั้งสองฝ่าย การจัดงาน World expo 2025 ของญี่ปุ่น ตลอดจนการจัดทำบันทึกความร่วมมือด้านดิจิทัลระหว่างไทยและญี่ปุ่น โดยทั้งสองฝ่ายยินดีให้การสนับสนุน ซึ่งกันและกันอย่างเต็มกำลัง รวมทั้งได้เห็นพ้องให้ขยายความร่วมมือในประเด็นข้างต้นให้เห็นผลเป็นรูปธรรมมากยิ่งขึ้น ในเวลาอันรวดเร็ว นอกจากนี้ นายสมคิด จาตุศรีพิทักษ์ รองนายกรัฐมนตรี มีกำหนดการเยือนประเทศญี่ปุ่นในช่วงกลาง ปี 2560 เพื่อพัฒนาความร่วมมือด้านเศรษฐกิจและด้านต่างๆ กับประเทศญี่ปุ่น ซึ่งนับเป็นโอกาสอันดีที่กระทรวงดิจิทัลฯ ของไทยและกระทรวงกิจการภายในฯ ของญี่ปุ่นจะได้ใช้โอกาสนี้ในการขยายความร่วมมือด้านดิจิทัลร่วมกันต่อไป
 
***********************



ที่มา : http://www.thaigov.go.th/news/contents/details/3602