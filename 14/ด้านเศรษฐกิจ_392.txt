รัฐบาลไทย-ข่าวทำเนียบรัฐบาล-ผู้ประกอบการแห่ยื่นกู้สินเชื่อ SME Development Bank คับคั่ง ในงาน Money Expo 2017 เพียงวันเดียว ยอดสินเชื่อทะลุกว่า 1,200 ล้านบาท







                                วันจันทร์ที่ 15 พฤษภาคม 2560                              





    125  





      พิมพ์    
     
    
















   ผู้ประกอบการแห่ยื่นกู้สินเชื่อ SME Development Bank คับคั่ง ในงาน Money Expo 2017 เพียงวันเดียว ยอดสินเชื่อทะลุกว่า 1,200 ล้านบาท
 

   ธพว.ร่วมออกบูธในงานมหกรรมการเงิน Money Expo 2017 กรุงเทพฯ คาดว่าจะมีผู้ประกอบการสนใจขอสินเชื่อประมาณ 1,000 ล้านบาท ซึ่งเพียง 1 วันแรกเท่านั้น มี SMEs ประสงค์รับคำขอสินเชื่อไปแล้วกว่า 1,200 ล้านบาท จำนวน 270 ราย ยื่นกู้วงเงินเฉลี่ย 4 ล้านบาทต่อราย  





   นายมงคล ลีลาธรรม กรรมการผู้จัดการ ธนาคารพัฒนาวิสาหกิจขนาดกลางและขนาดย่อมแห่งประเทศไทย (SME Development Bank หรือ ธพว.) เปิดเผยว่า จากที่ธนาคารร่วมออกบูธในงานมหกรรมการเงิน Money Expo 2017 กรุงเทพฯ โดยจัดเจ้าหน้าที่ ให้บริการปรึกษาแนะนำและรับคำขอสินเชื่อทั้งระบบออนไลน์และภายในงาน เพื่ออำนวยความสะดวกแก่ผู้ประกอบการ SMEs ที่สนใจประสงค์ขอรับบริการสินเชื่อ ซึ่งมียอดทะลุเป้าหมายจากเดิมตั้งไว้ที่ภายใน 4 วัน (11-14 พฤษภาคม 2560) คาดว่าจะมีผู้ประกอบการสนใจขอสินเชื่อประมาณ 1,000 ล้านบาท ซึ่งเพียง 1 วันแรกเท่านั้น มี SMEs ประสงค์รับคำขอสินเชื่อไปแล้วกว่า 1,200 ล้านบาท จำนวน 270 ราย ยื่นกู้วงเงินเฉลี่ย 4 ล้านบาทต่อราย เป็น SMEs ที่จดทะเบียนนิติบุคคล 164 ราย บุคคลธรรมดาและรายย่อยกว่า 104 ราย โดยคาดว่าอีก 3 วันภายในงานนี้จะได้รับความสนใจจาก SMEs มาขอสินเชื่อวันละไม่ต่ำกว่า 1,000 ล้านบาท

นายมงคล กล่าวว่า “งานนี้ถือว่าประสบความสำเร็จอย่างมากเพราะคาดว่าจะสามารถช่วยเหลือผู้ประกอบการที่กำลังต้องการเงินทุนได้เป็นจำนวนมาก ซึ่งเป็นการช่วยเหลือตามมาตรช่วยเหลือ SMEs คนตัวเล็ก/รายย่อย จากนโยบายของรัฐบาลช่วยผลักดันส่งเสริมเศรษฐกิจไทย ถือเป็นพันธกิจที่สำคัญของ SME Development Bank อีกทั้งเคมเปญสินเชื่อที่ธนาคารได้นำไปให้บริการนั้น ยังตอบสนองความต้องการ SMEs ซึ่งจะถือโอกาสที่ดีในช่วงนี้ ได้ใช้เงินทุนหมุนเวียนเพิ่มสภาพคล่องในธุรกิจ และอัตราดอกเบี้ยที่ผ่อนปรน อาทิ กองทุนพัฒนาเอสเอ็มอีตามแนวประชารัฐ วงเงินกองทุนรวม 20,000 ล้านบาท อัตราดอกเบี้ยต่ำสุด ๆ เพียง 1% ต่อปี ตลอดอายุสัญญา กู้สูงสุดไม่เกิน 7 ปี สินเชื่อ SMEs Transformation Loan  อัตราดอกเบี้ยต่ำพิเศษ 3% คงที่ 3 ปีแรก  ซึ่งจะช่วยแบ่งเบาภาระผู้ประกอบการในการลงทุนเพิ่ม ขยาย ปรับปรุงและต่อยอดกิจการในช่วงนี้ได้ ”

ทั้งนี้ SMEs ที่สนใจยังสามารถขอสินเชื่อได้อย่างต่อเนื่องจนถึงวันที่ 15 พฤษภาคม 2560 ผ่านลิ้งค์ https://goo.gl/forms/cQ7DFyUVflHoLpIQ2  และ facebook.com/SMEDevelopmentBank อีกทั้งยังสามารถเข้าถึงช่องทางแบบฟอร์มกรอกสินเชื่อผ่าน Website ได้ที่ www.thairath.co.th,www.manager.co.th, www.bangkokbiznews.com เพื่อตอบสนองความต้องการผู้ประกอบการ SMEs สู่ยุคดิจิตอลไทยแลนด์ 4.0 ด้วยการทำธุรกรรมผ่านเทคโนโลยี ที่สะดวก รวดเร็ว และความปลอดภัย ช่วยเพิ่มโอกาสผู้ประกอบการให้สามารถเข้าถึงแหล่งเงินทุนได้ทันต่อสถานการณ์ พบกันที่ SME Development Bank งานมหกรรมการเงิน Money Expo 2017  ที่ บูธ J4  วันนี้ถึง 14 พฤษภาคม 2560 เวลา 10.00 – 21.00 น.  ณ อาคารชาเลนเจอร์ 2-3 อิมแพ็ค เมืองทองธานี  สามารถสอบถามข้อมูลเพิ่มเติมได้ที่ Call Center 1357 หรือติดตามกิจกรรมดีๆ ฟรี!  ไม่มีค่าใช้จ่าย ผ่านช่องทาง facebook.com/SMEDevelopmentBank

ข้อมูลเพิ่มเติมติดต่อ : นางอุบลรัตน์ ค่าแพง  ผู้อำนวยการฝ่ายสื่อสารองค์กรและกิจกรรมเพื่อสังคม โทร. 085-980-7861, 0-265-4574-5

ที่มา : กระทรวงการคลัง
ผู้นำเสนอ : กลุ่มสารนิเทศการคลัง สำนักงานปลัดกระทรวงการคลัง 



ที่มา : http://www.thaigov.go.th/news/contents/details/3710