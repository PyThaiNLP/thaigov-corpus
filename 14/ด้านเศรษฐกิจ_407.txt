รัฐบาลไทย-ข่าวทำเนียบรัฐบาล-สำนักงานนโยบายและยุทธศาสตร์การค้าจัดงานเสวนาวิชาการ และเปิดตัวระบบ TIS : Trade Intelligence System “1st TPSO Mini Symposium 2017”







                                วันจันทร์ที่ 15 พฤษภาคม 2560                              





    169  













   สำนักงานนโยบายและยุทธศาสตร์การค้าจัดงานเสวนาวิชาการ และเปิดตัวระบบ TIS : Trade Intelligence System “1st TPSO Mini Symposium 2017”
 

   นายสนธิรัตน์ สนธิจิรวงศ์ รัฐมนตรีช่วยว่าการกระทรวงพาณิชย์ ได้เป็นประธานเปิดงาน เสวนาวิชาการและเปิดตัวระบบ TIS : Trade Intelligence System “1st TPSO Mini Symposium 2017” ของสำนักงานนโยบายและยุทธศาสตร์การค้า 





   ด้วยเล็งเห็นว่ากระทรวงพาณิชย์เป็นหน่วยงานหลักในการขับเคลื่อนเศรษฐกิจการค้าของประเทศ อีกทั้งยังเป็นหน่วยงานหลักในการพัฒนาการค้าและเพื่อให้รองรับประชาคมเศรษฐกิจอาเซียน  กำหนดทิศทางด้านเศรษฐกิจให้ชัดเจนเพื่อให้สอดคล้องกับภารกิจและบริบทที่แตกต่างต่างกัน ตลอดจนเป็นสื่อกลางกับทุกภาคส่วนในการรับรู้มาตรการและแนวทางการค้าที่ชัดเจน  นอกจากนี้ ยังเอื้อประโยชน์ ในการประสาน บูรณาการและเชื่อมโยงแผนงาน/โครงการกับหน่วยงานราชการอื่น ๆ  ภาคเอกชน  ทั้งผู้ผลิต  ผู้ประกอบการ ผู้ส่งออก  เกษตรกร  และผู้บริโภค รวมทั้งสถาบันการศึกษาเพื่อให้ได้รับรู้  และมีข้อมูลเพียงพอในการประกอบการตัดสินใจเชื่อมโยงเชิงนโยบายในการพัฒนาประเทศในระยะยาวต่อไป
จึงจำเป็นต้องพัฒนาระบบสารสนเทศเชิงลึกด้านเศรษฐกิจการค้า เพื่อเสริมสร้างให้เศรษฐกิจการค้าของไทยมีความเข้มแข็ง เติบโตอย่างมั่นคงยั่งยืน  โดยมีเป้าหมายมุ่งเน้นให้การจัดทำนโยบายและยุทธศาสตร์การค้า มีข้อมูลและเครื่องมือที่ใช้เป็นแนวทางในการบริหารจัดการเศรษฐกิจการค้าของประเทศ  ตลอดจนมีฐานข้อมูลเศรษฐกิจการค้าที่บูรณาการเชิงลึก  และครอบคลุมสาขาเศรษฐกิจการค้าด้านต่างๆ แต่เนื่องจากคลังข้อมูลกลางกระทรวงพาณิชย์ที่มีอยู่ในปัจจุบัน มีข้อจำกัดด้านเทคโนโลยี และข้อจำกัดด้านข้อมูลเชิงลึกที่ครอบคลุมทุกสาขาเศรษฐกิจ  ดังนั้นเพื่อให้มีการเชื่อมโยงข้อมูลเศรษฐกิจการค้า ภายในหน่วยงาน และภายนอกกระทรวงพาณิชย์ให้ครอบคลุมทุกสาขาเศรษฐกิจ จึงจำเป็นต้องวิเคราะห์ ออกแบบ และพัฒนา ต่อยอดคลังข้อมูลกลางใหม่ เพื่อสร้างช่องทางการเชื่อมโยงข้อมูลอย่างเป็นระบบ ไปสู่ระบบสารสนเทศเชิงลึกด้านเศรษฐกิจการค้า (Trade Intelligence System) โดยระบบจะให้บริการข้อมูลด้านการค้า และการวิเคราะห์ด้านเศรษฐกิจการค้าเชิงลึก สำหรับการจัดทำนโยบายมาตรการเศรษฐกิจการค้าให้สอดคล้องกับสถานการณ์เศรษฐกิจที่เปลี่ยนแปลงอย่างรวดเร็ว
 ในงานดังกล่าวยังมีการเสวนาเรื่อง “การขับเคลื่อนเศรษฐกิจการค้าไทยด้วยข้อมูลเชิงลึกแบบบูรณาการ” โดยมีวิทยากรเข้าร่วมงาน ได้แก่ ผู้อำนวยการสำนักงานรัฐบาลอิเล็กทรอนิกส์ ผู้อำนวยการบริหารสมาคมผู้ค้าปลีกไทย และผู้อำนวยการสำนักงานนโยบายและยุทธศาสตร์การค้า (นางสาวพิมพ์ชนก วอนขอพร) ตลอดจนมีการสาธิตระบบ Trade Intelligence System และการนำเสนอผลงานวิชาการ “1st TPSO Mini Symposium 2017” 



ที่มา : http://www.thaigov.go.th/news/contents/details/3732