รัฐบาลไทย-ข่าวทำเนียบรัฐบาล-พิธีเปิดงานอินเตอร์แมคและซับคอนไทยแลนด์ 2017







                                วันพุธที่ 17 พฤษภาคม 2560                              





    219  





      พิมพ์    
     
    
















   พิธีเปิดงานอินเตอร์แมคและซับคอนไทยแลนด์ 2017
 

   นายอุตตม สาวนายน รัฐมนตรีว่าการกระทรวงอุตสาหกรรม เป็นประธานปิดงานอินเตอร์แมคและซับคอนไทยแลนด์ 2017 งานแสดงเทคโนโลยีเครื่องจักรกลและอุตสาหกรรมรับช่วงการผลิตเพื่อการจัดซื้อชิ้นส่วนอุตสาหกรรม  





   วันนี้ (17 พฤษภาคม 2560) นายอุตตม สาวนายน รัฐมนตรีว่าการกระทรวงอุตสาหกรรม เป็นประธานปิดงานอินเตอร์แมคและซับคอนไทยแลนด์ 2017 งานแสดงเทคโนโลยีเครื่องจักรกลและอุตสาหกรรมรับช่วงการผลิตเพื่อการจัดซื้อชิ้นส่วนอุตสาหกรรม ภายใต้คอนเซ็ปต์ "Advanced Technology The Smart Way to Success" โดยมีผู้ผลิตชิ้นส่วนร่วม 350 รายจากทั้งประเทศไทยและต่างประเทศ ร่วมจัดแสดง ซึ่งจัดขึ้นระหว่างวันที่ 17 - 20 พฤษภาคม 2560 ณ ศูนย์นิทรรศการและการประชุมไบเทค บางนา โดยมีนายมนู เลียวไพโรจน์ ประธานบริษัท ยูบีเอ็ม เอเซีย (ประเทศไทย) จำกัด นางหิรัญญา สุจินัย เลขาธิการคณะกรรมการส่งเสริมการลงทุน ร่วมเปิดงาน
 
รัฐมนตรีว่าการกระทรวงอุตสาหกรรม กล่าวว่า รัฐบาลไทยจะเดินหน้าสู่การเป็นไทยแลนด์ 4.0 อย่างเป็นรูปธรรมมากขึ้น โดยยังคงเป้าหมายสำคัญที่จะเปลี่ยนผ่านประเทศไทยที่เป็นฐานการผลิตไปสู่การเป็นผู้ให้บริการอย่างครบวงจรที่จะรองรับการลงทุนขั้นสูง นำไปสู่การถ่ายทอดและส่งเสริมเทคโนโลยี การคิดสร้างสรรค์นวัตกรรมใหม่ๆ ที่จะทำให้เศรษฐกิจของประเทศไทยเติบโตอย่างยั่งยืน โดยไม่ต้องกังวลกับปัจจัยภายนอกที่ยากต่อการควบคุม ทั้งนี้ รัฐบาลไทยได้เดินหน้าลงทุนพัฒนาโครงสร้างพื้นฐานอย่างต่อเนื่อง เช่น การพัฒนา ขยาย ยกระดับสนามบิน และพัฒนาระบบการขนส่งทางอากาศ การพัฒนาระบบขนส่งทางรางความเร็วสูง และการพัฒนาระบบการขนส่งทางบก อีกทั้งมีแผนส่งเสริมระเบียงเศรษฐกิจภาคตะวันออก หรือ EEC และแผนพัฒนาศักยภาพแรงงานฝีมือ ทั้งหมดนี้จะช่วยให้ประเทศไทยเดินหน้าสู่การเป็นไทยแลนด์ 4.0 ได้ในอนาคต  



ที่มา : http://www.thaigov.go.th/news/contents/details/3797