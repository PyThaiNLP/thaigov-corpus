รัฐบาลไทย-ข่าวทำเนียบรัฐบาล-ออมสินเปิดตัวโครงการ "GSB สุดยอด SMEs Startup ตัวจริง" ชิงรางวัลกว่า 3 ล้านบาท







                                วันพฤหัสบดีที่ 18 พฤษภาคม 2560                              





    313  





      พิมพ์    
     
    
















   ออมสินเปิดตัวโครงการ "GSB สุดยอด SMEs Startup ตัวจริง" ชิงรางวัลกว่า 3 ล้านบาท
 

   ผู้อำนวยการธนาคารออมสิน เป็นประธานเปิดโครงการประกวด "สุดยอด SMEs Startup ตัวจริง" เพื่อสนับสนุนคนรุ่นใหม่ อายุตั้งแต่ 16-30 ปี ได้นำเสนอแนวคิดธุรกิจที่โดดเด่น แตกต่าง ระเบิดพลังความคิดสร้างสรรค์ มีส่วนในการแก้ไขปัญหาและฟื้นฟูเศรษฐกิจของประเทศ 





   นายชาติชาย พยุหนาวีชัย ผู้อำนวยการธนาคารออมสิน เป็นประธานเปิดโครงการประกวด "สุดยอด SMEs Startup ตัวจริง" เพื่อสนับสนุนคนรุ่นใหม่ อายุตั้งแต่ 16-30 ปี ได้นำเสนอแนวคิดธุรกิจที่โดดเด่น แตกต่าง ระเบิดพลังความคิดสร้างสรรค์ มีส่วนในการแก้ไขปัญหาและฟื้นฟูเศรษฐกิจของประเทศ นำนวัตกรรมและเทคโนโลยีใหม่ๆมาสร้างสรรค์คุณค่าให้แก่ผลิตภัณฑ์และบริการ โดยธนาคารออมสินพร้อมส่งเสริมพัฒนาบ่มเพาะให้มีภูมิความรู้และให้โอกาสเข้าถึงแหล่งทุนและธนาคารพร้อมร่วมลงทุนผ่าน Venture Capital (VC)
 
โครงการดังกล่าวเป็นการสนองนโยบายรัฐบาลในการส่งเสริมสนับสนุนผู้ประกอบการธุรกิจรายใหม่ที่มีนวัตกรรม และธนาคารดำเนินการต่อเนื่องมาเป็นปีที่ 5 แล้ว ซึ่งในปีแรกๆ 2556-2557 ใช้ชื่อ "ออมสิน จากร้อยสู่ล้าน"  ปี 2558 "ออมสิน สุดยอดแนวคิดธุรกิจวิถีไทย" ปี 2559 "ออมสิน สุดยอดแนวคิดพลิกธุรกิจไทย" และปี 2560 "GSB สุดยอด SMEs Startup ตัวจริง" โดยเฉพาะปีนี้แตกต่างจากปีที่ผ่านๆมา เพราะธนาคารต้องการค้นหานักธุรกิจตัวจริง ภายใต้ Concept "ทำได้เลย ทำได้เร็ว ทำได้จริง" ซึ่ง  ธนาคารมีทีมที่ปรึกษาด้าน SMEs Startup เป็นผู้ตัดสินคัดเลือกให้เหลือ 100 ทีม และ 10 ทีมตามลำดับ ทีมที่เข้ารอบจะได้รับเงินรางวัลรวมกว่า 3 ล้านบาท และได้รับโอกาสเข้าค่าย Boot camp ติวเข้มและได้รับการพัฒนาเติมเต็มประสบการให้สามารถทำธุรกิจได้ต่อไป จึงขอเชิญ ผู้มีอายุ 16-30 ปี มีไอเดียเจ๋งๆ มีนวัตกรรมและไม่ลอกเลียนใคร สมัครร่วมโครงการหรือดาน์โหลดใบสมัครที่ ww.gsb100tomillion.com หรือสอบถามเพิ่มเติม GSB Call Center โทร.1115 



ที่มา : http://www.thaigov.go.th/news/contents/details/3827