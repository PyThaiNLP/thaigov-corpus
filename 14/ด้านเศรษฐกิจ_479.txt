รัฐบาลไทย-ข่าวทำเนียบรัฐบาล-บริษัท การบินไทย จำกัด (มหาชน) เชิญชวนส่งภาพถ่ายเข้าประกวดในกิจกรรม Mileage Millionaire competition







                                วันพุธที่ 24 พฤษภาคม 2560                              





    96  













   บริษัท การบินไทย จำกัด (มหาชน) เชิญชวนส่งภาพถ่ายเข้าประกวดในกิจกรรม Mileage Millionaire competition
 

   บริษัท การบินไทย จำกัด (มหาชน) (บกท.) กระทรวงคมนาคม เชิญชวนสมาชิกสะสมไมล์ รอยัล ออร์คิด พลัส ส่งภาพถ่ายเข้าประกวดในกิจกรรม Mileage Millionaire competition หรือ 20 ปี สตาร์อัลไลแอนซ์ 21 ล้านไมล์ คืนกำไรผู้โดยสาร  





   เนื่องในโอกาสพิเศษครบรอบ 20 ปี ของการก่อตั้งกลุ่มพันธมิตรสตาร์อัลไลแอนซ์ เพื่อรับรางวัลไมล์สะสม 1 ล้านไมล์ ตั้งแต่วันนี้ - 31 กรกฎาคม 2560
 
กิจกรรม Mileage Millionaire competition เปิดโอกาสให้สมาชิกสะสมไมล์ รอยัล ออร์คิด พลัส ทั้ง 21 โปรแกรมของกลุ่มสายการบินสตาร์อัลไลแอนซ์ ส่งภาพถ่ายพร้อมคำบรรยายเข้าประกวดในหัวข้อ “Connecting People and Cultures” เพื่อแบ่งปันความประทับใจจากประสบการณ์การเดินทางไปยังจุดหมายปลายทางทั่วทุกมุมโลกกับกลุ่มพันธมิตรสตาร์อัลไลแอนซ์ โดยโปรแกรมสะสมไมล์ทั้ง 21 โปรแกรม จะมอบรางวัลโปรแกรมละ 1 ล้านไมล์ ให้แก่ผู้ชนะเลิศที่เป็นสมาชิกของโปรแกรมนั้นๆ สำหรับใช้แลกบัตรโดยสารเพื่อเดินทางกับสายการบินในกลุ่มพันธมิตรสตาร์อัลไลแอนซ์ ไปยังทั่วทุกมุมโลก หรือใช้แลกของรางวัลอื่น ๆ
 
ผู้สนใจส่งผลงานเข้าร่วมกิจกรรมสามารถดูรายละเอียดเพิ่มเติมและอัพโหลดผลงานผ่านทางเว็บไซต์ www.staralliance.com/mileagemillionaire ตั้งแต่วันนี้ - 31 กรกฎาคม 2560 ประกาศรายชื่อผู้ชนะเลิศในวันที่ 28 กันยายน 2560 สำหรับเงื่อนไขการเข้าร่วมกิจกรรมฯ ได้แก่ สมาชิก 1 ท่าน มีสิทธิ์เข้าร่วมกิจกรรมต่อ 1 โปรแกรมสะสมไมล์เท่านั้น หากเป็นสมาชิกหลายโปรแกรมสะสมไมล์ ต้องเลือกโปรแกรมใดโปรแกรมหนึ่ง แนบรูปโปรไฟล์ของสมาชิก คำบรรยายภาพจะต้องไม่เกิน 300 ตัวอักษร และต้องเป็นภาษาอังกฤษ ฝรั่งเศส เยอรมัน โปรตุเกส สเปน เกาหลี ญี่ปุ่น หรือ จีนกลาง



ที่มา : http://www.thaigov.go.th/news/contents/details/3974