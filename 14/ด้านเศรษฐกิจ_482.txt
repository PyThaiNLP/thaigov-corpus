รัฐบาลไทย-ข่าวทำเนียบรัฐบาล-กรมทางหลวงดำเนินโครงการก่อสร้างสะพานข้ามแยกต่างระดับร่มเกล้า (บริเวณแยกตระกูลจิว) มีความคืบหน้ามากกว่า 70%







                                วันพุธที่ 24 พฤษภาคม 2560                              





    230  













   กรมทางหลวงดำเนินโครงการก่อสร้างสะพานข้ามแยกต่างระดับร่มเกล้า (บริเวณแยกตระกูลจิว) มีความคืบหน้ามากกว่า 70%
 

   นายจิรุตม์ วิศาลจิตร ผู้ตรวจราชการกระทรวงคมนาคม ในฐานะโฆษกกระทรวงฯ เปิดเผยว่า กรมทางหลวง (ทล.) ดำเนินโครงการก่อสร้างสะพานข้ามแยกต่างระดับร่มเกล้า เพื่อแก้ไขปัญหาการจราจรหนาแน่นติดขัดจากสัญญาณไฟจราจร 





โดยก่อสร้างสะพานข้ามทางแยกต่างระดับ ความยาวประมาณ 350 เมตร ยกเลิกสัญญาณไฟจราจรบริเวณแยกตระกูลจิว ก่อสร้างปรับปรุงชั้นทางบริเวณทางเข้าจากถนนร่มเกล้ามุ่งสู่ท่าอากาศยานสุวรรณภูมิ และจังหวัดชลบุรี และก่อสร้างถนนบริเวณทางแยกต่างระดับ ซึ่ง ทล. ได้ดำเนินการตั้งแต่เดือนมกราคม 2559 ใช้งบประมาณก่อสร้าง 207 ล้านบาท

ปัจจุบันโครงการฯ มีความก้าวหน้าการดำเนินงานมากกว่า 70% คาดว่าจะก่อสร้างแล้วเสร็จในเดือนกรกฎาคม 2560 ซึ่งจะช่วยให้การจราจรผ่านได้ด้วยความสะดวก รวดเร็ว และปลอดภัย รวมทั้งสนับสนุนระบบโลจิสติกส์ส่งเสริมภาคธุรกิจการขนส่ง 



ที่มา : http://www.thaigov.go.th/news/contents/details/3977