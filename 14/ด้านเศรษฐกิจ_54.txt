รัฐบาลไทย-ข่าวทำเนียบรัฐบาล-บสย.เตรียมพร้อมค้ำประกันสินเชื่อ“SMEs Transformation Loan” 15,000 ล้านบาท คาด MOU ร่วม ธพว. เม.ย.นี้







                                วันพฤหัสบดีที่ 23 มีนาคม 2560                              





    300  





      พิมพ์    
     
    
















   บสย.เตรียมพร้อมค้ำประกันสินเชื่อ“SMEs Transformation Loan” 15,000 ล้านบาท คาด MOU ร่วม ธพว. เม.ย.นี้
 

   บสย. พร้อมค้ำประกันสินเชื่อ SMEs Transformation Loan ร่วม ธพว.วงเงิน 15,000 ล้านบาท หนุน SMEs 4.0  ส่งออก สตาร์ทอัพ และ S - Curve ยกเว้น รี-ไฟแนนซ์
 





   นายนิธิศ มนุญพร กรรมการและผู้จัดการทั่วไป บรรษัทประกันสินเชื่ออุตสาหกรรมขนาดย่อม (บสย.) เปิดเผยว่า ขณะนี้ได้เตรียมความพร้อม เพื่อดำเนินการโครงการค้ำประกันสินเชื่อ SMEs Transformation Loan  ภายหลังจากมติที่ประชุมคณะรัฐมนตรี (ครม.) เมื่อวันที่ 21 มีนาคมที่ผ่านมา เห็นชอบหลักเกณฑ์ และเงื่อนไข มาตรการช่วยเหลือผู้ประกอบการ SMEs โครงการสินเชื่อ SMEs Transformation Loan วงเงิน 15,000 ล้านบาท ของ ธนาคารพัฒนาวิสาหกิจขนาดกลางและขนาดย่อม (ธพว.) เพื่อช่วยผู้ประกอบการ SMEs เข้าถึงแหล่งเงินทุนวงเงินสินเชื่อต่อราย ไม่เกิน 15 ล้านบาท อัตราดอกเบี้ย 3%  มี บสย.ค้ำประกันสินเชื่อ ฟรีค่าธรรมเนียมการค้ำประกันปีแรก โดย บอร์ด บสย. มีมติ ให้ บสย.ค้ำประกันโครงการดังกล่าวได้ตามมติครม.

บสย.ได้เตรียมความพร้อมภายใน โดยเชิญฝ่ายงานต่างๆเข้ารับฟังการชี้แจงรายละเอียดของโครงการ ซักซ้อมความเข้าใจร่วมกัน ก่อนเปิดให้บริการ ทั้งนี้คาดว่าจะสามารถดำเนินการลงนามบันทึกข้อตกลงความร่วมมือ(MOU) ระหว่าง บสย. และ ธพว. และเปิดบริการรับคำขอค้ำประกันสินเชื่อได้ ภายในเดือนเมษายนนี้เป็นต้นไป   
 
“โครงการค้ำประกันสินเชื่อ SMEs Transformation Loan” วงเงิน 15,000 ล้านบาท ค้ำประกันสูงสุดต่อรายไม่เกิน 15 ล้านบาท ระยะเวลาการค้ำประกันไม่เกิน 7 ปี โดยรัฐบาลชดเชยค่าธรรมเนียมค้ำประกันให้กับผู้ประกอบการSMEs  ต่อเนื่อง 3 ปี ดังนี้ ปีที่ 1 รัฐชดเชย 1.75 % ปีที่ 2 และ 3 ชดเชยปีละ 0.75%  ซึ่งจะช่วยลดภาระต้นทุนให้กับ ผู้ประกอบการ SMEs

ทั้งนี้ ผู้ประกอบการ SMEs ที่สามารถใช้บริการค้ำประกันสินเชื่อ  SMEs Transformation Loan  ประกอบด้วย 1.ผู้ประกอบการ SMEs ที่ได้รับผลกระทบด้านเศรษฐกิจและได้รับผลกระทบด้านสภาพคล่อง  2.ผู้ประกอบการ SMEs ใหม่ (New /Start-up) และ มีนวัตกรรม 3.ผู้ประกอบการ SMEs ที่มีศักยภาพหรือมีแนวโน้มเติบโตเข้าสู่ยุคอุตสาหกรรม 4.0 และ SMEs 4.0 เช่น SMEs ธุรกิจ S-Curve และ SMEs ที่ส่งออกหรือขยายธุรกิจในต่างประเทศ ผู้ประกอบการ SMEs  ที่เป็นนิติบุคคล ทั้งลูกค้าเก่าและลูกค้าใหม่ ยกเว้น ลูกหนี้ที่โอนหนี้ (Re-Finance) มาจากสถาบันการเงินอื่น  และต้องเป็นผู้ประกอบการ SMEs ที่มีวงเงินสินเชื่อรวมทุกสถาบันการเงินต่อราย (ไม่รวมกิจการในกลุ่ม) ณ วันยื่นขอสินเชื่อไม่เกิน 100 ล้านบาท

บรรษัทประกันสินเชื่ออุตสาหกรรมขนาดย่อม          
ศูนย์ลูกค้าสัมพันธ์ 0-2890-9999
ชนิญญา สันสมภาค  081-860-7477   chaninya@tcg.or.th          
ศรัญยู ตันติเสรี 091-771-2885     saranyu@tcg.or.th           
วิขุดา ก้องกีรติ  089-605-9870    wichuda@tcg.or.th               
www.tcg.or.th
www.facebook.com/tcg.or.th

ที่มา : กระทรวงการคลัง
ผู้นำเสนอ : กลุ่มสารนิเทศการคลัง สำนักงานปลัดกระทรวงการคลัง 



ที่มา : http://www.thaigov.go.th/news/contents/details/2614