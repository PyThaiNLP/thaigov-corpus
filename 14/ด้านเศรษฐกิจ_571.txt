รัฐบาลไทย-ข่าวทำเนียบรัฐบาล-การสัมมนาวิชาการเวทีสำนักงานเศรษฐกิจการคลัง (FPO Forum) ภายใต้โครงการขยายบทบาทสำนักงานเศรษฐกิจการคลังสู่ภูมิภาค ครั้งที่ 3/2560







                                วันจันทร์ที่ 5 มิถุนายน 2560                              





    244  





      พิมพ์    
     
    
















   การสัมมนาวิชาการเวทีสำนักงานเศรษฐกิจการคลัง (FPO Forum) ภายใต้โครงการขยายบทบาทสำนักงานเศรษฐกิจการคลังสู่ภูมิภาค ครั้งที่ 3/2560
 

   สศค. จะจัดงานสัมมนาวิชาการเวทีสำนักงานเศรษฐกิจการคลัง (FPO Forum) ภายใต้โครงการขยายบทบาทสำนักงานเศรษฐกิจการคลังสู่ภูมิภาคครั้งที่ 3/2560 ในวันศุกร์ที่ 9 มิถุนายน 2560 เวลา 08.00 – 16.00 น.  ณ โรงแรมเพชรรัชต์การ์เด้น จังหวัดร้อยเอ็ด 





   นายกฤษฎา จีนะวิจารณะ ผู้อำนวยการสำนักงานเศรษฐกิจการคลัง เปิดเผยว่า สำนักงานเศรษฐกิจการคลัง (สศค.) จะจัดงานสัมมนาวิชาการเวทีสำนักงานเศรษฐกิจการคลัง (FPO Forum) ภายใต้โครงการขยายบทบาทสำนักงานเศรษฐกิจการคลังสู่ภูมิภาคครั้งที่ 3/2560 ในวันศุกร์ที่ 9 มิถุนายน 2560 เวลา 08.00 – 16.00 น.  ณ โรงแรมเพชรรัชต์การ์เด้น จังหวัดร้อยเอ็ด เพื่อเป็นเวทีในการขยายบทบาท เสริมสร้างความรู้ ความเข้าใจ และประชาสัมพันธ์ภารกิจของ สศค. ทั้งในด้านนโยบายและผลงานวิชาการไปสู่ส่วนราชการ สถาบันการศึกษา ภาคธุรกิจเอกชน ประชาชนในส่วนภูมิภาค และองค์กรปกครองส่วนท้องถิ่น พร้อมทั้งรับฟังและแลกเปลี่ยนความคิดเห็นร่วมกับผู้ทรงคุณวุฒิ นักวิชาการ ตัวแทนจากหน่วยงานภาครัฐ ภาคเอกชน และประชาชนทั่วไป

การสัมมนาในครั้งนี้ แบ่งออกเป็น 2 ช่วง โดยในช่วงเช้า จะเป็นการเสวนาในหัวข้อ “ออนซอนอีสาน เว้าสารเศรษฐกิจ” โดยได้รับเกียรติจากผู้ทรงคุณวุฒิ ประกอบด้วย  1) นายสมเกียรติ ชัยคณารักษ์กูล ประธานหอการค้าจังหวัดร้อยเอ็ด  2) อาจารย์นรชิต จิรสัทธรรม คณะเศรษฐศาสตร์ มหาวิทยาลัยขอนแก่น  3) นางวิภารัตน์ ปั้นเปี่ยมรัษฏ์ สำนักนโยบายเศรษฐกิจมหภาค สำนักงานเศรษฐกิจการคลัง โดยมี นายจักรี พิศาลพฤกษ์ สำนักนโยบายเศรษฐกิจมหภาค สำนักงานเศรษฐกิจการคลัง เป็นผู้ดำเนินรายการ  

ขณะที่ในช่วงบ่ายจะเป็นการเสวนาในหัวข้อ “รู้ลึก รู้ทัน การเงินฐานราก” ซึ่งได้รับเกียรติจากผู้ทรงคุณวุฒิ ประกอบด้วย 1) นายจรรยงค์ สุวรรณศรี ผู้ช่วยผู้อำนวยการธนาคารเพื่อการเกษตรและสหกรณ์การเกษตร จังหวัดร้อยเอ็ด  2) นายสุพล กำสมุทร ปราชญ์ชุมชน จังหวัดร้อยเอ็ด และ 3) นางสาวเอม เจริญทองตระกูล สำนักนโยบายพัฒนาระบบการเงินภาคประชาชน สำนักงานเศรษฐกิจการคลัง ร่วมเป็นวิทยากร และดำเนินรายการโดย ดร. กุลวีร์ สภาวสุ สำนักนโยบายการออมและการลงทุน สำนักงานเศรษฐกิจการคลัง   
                
สศค. ขอเรียนเชิญผู้สนใจเข้าร่วมงานสัมมนาดังกล่าว โดยไม่เสียค่าใช้จ่ายใด ๆ ทั้งนี้ ผู้สนใจสามารถติดตามข้อมูลเพิ่มเติมได้ที่ www.fpo.go.th

คณะโฆษกสำนักงานเศรษฐกิจการคลัง
โทร 0 2273 9020 ต่อ 3236 



ที่มา : http://www.thaigov.go.th/news/contents/details/4270