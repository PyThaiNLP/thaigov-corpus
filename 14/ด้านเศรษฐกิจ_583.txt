รัฐบาลไทย-ข่าวทำเนียบรัฐบาล-บริษัท การบินไทย จำกัด (มหาชน) เปิดให้ดาวน์โหลดสติกเกอร์ไลน์ชุดใหม่โดยไม่เสียค่าใช้จ่าย







                                วันอังคารที่ 6 มิถุนายน 2560                              





    1,763  













   บริษัท การบินไทย จำกัด (มหาชน) เปิดให้ดาวน์โหลดสติกเกอร์ไลน์ชุดใหม่โดยไม่เสียค่าใช้จ่าย
 

   บริษัท การบินไทย จำกัด (มหาชน) (บกท.) กระทรวงคมนาคม เปิดให้ผู้ใช้แอปพลิเคชัน LINE สามารถดาวน์โหลดสติกเกอร์ชุดใหม่ได้ตั้งแต่วันที่ 30 พฤษภาคม 2560  





   บกท. ประสบความสำเร็จอย่างยิ่งในฐานะที่เป็นองค์กรหรือ LINE Official Accounts กลุ่มแรก ๆ ของประเทศไทย ที่จัดทำสติกเกอร์ไลน์และเปิดให้ผู้ใช้แอปพลิเคชัน LINE ดาวน์โหลดโดยไม่เสียค่าใช้จ่าย ซึ่งได้รับความนิยมเป็นอย่างมาก สำหรับในปีนี้ซึ่งเป็นวาระสำคัญเนื่องในโอกาสครบรอบ 57 ปี ของ บกท. และเพื่อแสดงความขอบคุณแก่ลูกค้าสมาชิก และบุคคลทั่วไป และให้ลูกค้ารู้สึกใกล้ชิดผูกพันกับการบินไทยมากขึ้น รวมถึงขยายช่องทางการสื่อสารบนสื่อออนไลน์อย่างต่อเนื่อง บกท. ได้จัดทำสติกเกอร์ไลน์ชุดใหม่ โดยใช้ชื่อ "Happy Flights with the THAI Family" ประกอบด้วย การ์ตูนรูปเครื่องบินของการบินไทยในอิริยาบถต่าง ๆจำนวน 16 แบบ เช่น เครื่องบิน Airbus A350 เครื่องบิน Boing 787 เครื่องบิน Airbus A380 เป็นต้น ซึ่งมีอายุการใช้งาน 90 วัน นับจากวันที่ดาวน์โหลด โดยสามารถดาวน์โหลดได้ตั้งแต่วันที่ 30 พฤษภาคม - 28 มิถุนายน 2560 โดยไม่เสียค่าใช้จ่าย


ผู้ที่สนใจสามารถดาวน์โหลดสติกเกอร์ได้ โดยเข้าแอปพลิเคชัน LINE และเลือกหัวข้อ More และ Sticker Shop จากนั้นกดค้นหา THAI Official Accounts โดยพิมพ์ในช่องค้นหาว่า “Thai Airways” และกดเพิ่มเป็นเพื่อนเพื่อดาวน์โหลดสติกเกอร์ "Happy Flights with the THAI Family" รวมทั้งสามารถติดตามข้อมูลข่าวสารผ่านทางเว็บไซต์ www.thaiairways.com และ www.facebook.com/ThaiAirways
  



ที่มา : http://www.thaigov.go.th/news/contents/details/4317