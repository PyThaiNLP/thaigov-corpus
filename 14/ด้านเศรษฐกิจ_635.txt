รัฐบาลไทย-ข่าวทำเนียบรัฐบาล-พาณิชย์เร่งพัฒนาบุคลากรในยุคประเทศไทย 4.0







                                วันอังคารที่ 13 มิถุนายน 2560                              





    216  













   พาณิชย์เร่งพัฒนาบุคลากรในยุคประเทศไทย 4.0
 

   นางอภิรดี ตันตราภรณ์ รัฐมนตรีว่าการกระทรวงพาณิชย์ เปิดเผยว่า กระทรวงพาณิชย์ให้ความสำคัญถึงการพัฒนาบุคลากร ซึ่งเป็นทรัพยากรที่สำคัญในการขับเคลื่อนประเทศเข้าสู่ประเทศไทย 4.0 จึงได้มีการ   จัดอบรมพัฒนาบุคลากรภายในกระทรวงอยู่เสมอ 





   เพื่อให้บุคลากรมีความรู้และสามารถปรับตัวให้ทันต่อการเปลี่ยนแปลง เพื่อยกระดับการทำงานของภาครัฐให้มีประสิทธิภาพ ปฏิบัติงานได้สอดคล้องกับนโยบายของรัฐบาล และภารกิจของกระทรวงพาณิชย์ ซึ่งเป็นหนึ่งในกลไกการขับเคลื่อนและเพิ่มศักยภาพทางเศรษฐกิจของประเทศ
ที่ผ่านมาในปี 2560 กระทรวงพาณิชย์ได้จัดอบรมเพื่อพัฒนาบุคลากรภายในกระทรวงมาแล้ว 17 หลักสูตร ซึ่งแต่ละหลักสูตรมุ่งเน้นพัฒนาบุคลากรอย่างรอบด้าน โดยเฉพาะด้านเศรษฐกิจการค้า เช่น หลักสูตรนักการค้าการพาณิชย์สำหรับพาณิชย์จังหวัด : นักรบเศรษฐกิจรุ่นใหม่ โครงการอบรมเชิงปฏิบัติการ Organic Training Program สำหรับข้าราชการสำนักงานพาณิชย์จังหวัด เป็นต้น และต่อไปในอีก 3 เดือนข้างหน้า กระทรวงพาณิชย์ก็ยังคงจัดทำหลักสูตรเพื่อพัฒนาบุคากรอย่างต่อเนื่องอีก 4 หลักสูตร ได้แก่

พาณิชย์พัฒนา หลักสูตร “การพัฒนาภาวะผู้นำเพื่อเพิ่มประสิทธิภาพในการบริหาร” ที่มี
	วัตุประสงค์เพื่อพัฒนาและส่งเสริมบุคลากรขององค์กรให้เป็นผู้นำและผู้แทนขององค์กรที่มีวิสัยทัศน์ มีสมรรถภาพและขีดความสามารถสูง ตลอดจนมีภาพลักษณ์ที่น่าจดจำ เป็นผู้สร้างและผู้นำการเปลี่ยนแปลงที่มีพร้อมทั้งด้านความรู้และการบริหารจัดการสำหรับทำหน้าที่ผู้แทนองค์กรในระดับจังหวัด และเป็นผู้มี ขีดความสามารถในการแข่งขันมิติต่างๆ ในระดับสากล รวมถึงส่งเสริมการสร้างเครือข่ายผู้บรหารในหน่วยงานที่มีมิติงานด้านการค้าการพาณิชย์และใช้เป็นโอกาสในการแลกเปลี่ยนประสบการณ์
นักบริหารการพาณิชย์ระดับกลาง รุ่นที่ 2-3 ที่มีวัตุประสงค์เพื่อเตรียมความพร้อมข้าราชการก่อนเข้าสู่ตำแหน่งประเภทอำนวยการ เสริมสร้างความรู้ความเข้าใจ มุมมอง ทักษะและประสบการณ์ในหน้าที่ความรับผิดชอบและสร้างกาตระหนักรู้ถึงความสำคัญในการปฏิบัติงานในฐานะผู้บริหารและเป็นแบบอย่างที่ดี
นักบริหารการพาณิชย์ระดับต้น รุ่นที่ 3-4 ที่มีวัตุประสงค์เพื่อพัฒนาความรู้ ทักษะและสมรรถภาพเบื้องต้นของการเป็นนักบริหารระดับต้นให้กับข้าราชการผู้ทำหน้าที่ผู้นำหรือหัวหน้า สร้างความตระหนักถึงหน้าที่ในการพัฒนาต้นเอง พัฒนางานและการทำงานร่วมกับผู้อื่น พฒนาทัศนคติ ค่านิยมโดยมุ่งเน้นคุณธรรมจริยธรมมและผลสพมฤท์ถึงประชาชน เสริมสร้างความสัมพันธ์ ความสามัคคีรหว่างกันและเพิ่มพูนความรู้ด้านการพาณิชย์

โครงการฝึกอบรมข้าราชการบรรจุใหม่ หลักสูตร “ข้าราชการที่ดี” รุ่นที่ 3 ที่มีวัตุประสงค์เพื่อให้ข้าราชการบรรจุใหม่มีความรู้ความเข้าใจถึงบทบาทภารกิจของกระทรวง ปลูกฝังปรัชญาการเป็นข้าราชการที่ดี เสริมสร้างคุณลักษณะที่พึงประสงค์ของข้าราชการยุคใหม่ สร้างความคุ้นเคยและแลกเปลี่ยนความรู้ 



ที่มา : http://www.thaigov.go.th/news/contents/details/4464