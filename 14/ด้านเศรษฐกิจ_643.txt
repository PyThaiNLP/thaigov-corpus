รัฐบาลไทย-ข่าวทำเนียบรัฐบาล-รมว.ดิจิทัลฯ ต้อนรับ เอกอัครราชทูตตุรกี หารือการพัฒนาด้านดิจิทัล ขับเคลื่อนเศรษฐกิจและสังคมของทั้ง 2 ประเทศ







                                วันอังคารที่ 13 มิถุนายน 2560                              





    220  













   รมว.ดิจิทัลฯ ต้อนรับ เอกอัครราชทูตตุรกี หารือการพัฒนาด้านดิจิทัล ขับเคลื่อนเศรษฐกิจและสังคมของทั้ง 2 ประเทศ
 

   รมว.ดิจิทัลฯ 





              ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) ให้การต้อนรับนางเอฟรอน ดาเดเลน อักกุน (H.E.Ms.Evren Dagdelen Akgun) เอกอัครราชทูตสาธารณรัฐตุรกีประจำประเทศไทยและเจ้าหน้าที่จากสถานเอกอัครราชทูตฯ ที่เกี่ยวข้อง ในโอกาสเข้าเยี่ยมคารวะและหารือแนวทางความร่วมมือระหว่างกัน โดย ดร.พิเชฐฯ ให้ความคิดเห็นว่าทั้งสองประเทศสามารถเรียนรู้ซึ่งกันและกัน พร้อมทั้งได้แลกเปลี่ยนข้อมูลเกี่ยวกับแนวทางการดำเนินนโยบายที่สำคัญของกระทรวงฯ ในด้านต่างๆ อาทิ การทำงานร่วมกับส่วนราชการต่างๆ ของไทย การทำงานร่วมกันในระดับภูมิภาค การทำงานร่วมกับองค์การระหว่างประเทศ และการขยายโครงสร้างพื้นฐานด้านดิจิทัลให้ครอบคลุมทั่วประเทศเพื่อลดช่องว่างด้านดิจิทัล เป็นต้น ซึ่งจะนำไปสู่การพัฒนาประเทศทั้งในด้านเศรษฐกิจและสังคม นอกจากนี้ไทยยังยินดีที่จะสนับสนุนความร่วมมือระหว่างตุรกีและอาเซียน รวมทั้งอาจขยายความร่วมมือไปยังกรอบ Regional Comprehensive Economic Partnership (RCEP) โดยเห็นว่าสามารถเริ่มต้นความร่วมมือในด้านการแลกเปลี่ยนบุคลากร แลกเปลี่ยนเทคโนโลยี และ Submarine cable ซึ่งการเชื่อมโยงด้านดิจิทัลระหว่างภูมิภาคจะเป็นกุญแจสำคัญในการพัฒนาความร่วมมือในด้านต่างๆ ต่อไป เมื่อวันที่ 9 มิถุนายน 2560 ณ ห้องรับรองต่างประเทศ ชั้น 9 อาคารรัฐประศาสนภักดี ศูนย์ราชการเฉลิมพระเกียรติ 80 พรรษา 5 ธันวาคม 2550 ถนนแจ้งวัฒนะ กรุงเทพฯ
 

***********************************



ที่มา : http://www.thaigov.go.th/news/contents/details/4501