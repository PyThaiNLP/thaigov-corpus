รัฐบาลไทย-ข่าวทำเนียบรัฐบาล-ก.อุตฯ ส่งจนท.ลงตรวจโรงงานซีพีเอฟทันที หลังเกิดเหตุนักศึกษาฝึกงาน  พนักงานผลัดตกบ่อบำบัดน้ำเสีย เสียชีวิต 5 ราย







                                วันเสาร์ที่ 24 มิถุนายน 2560                              





    174  





      พิมพ์    
     
    
















   ก.อุตฯ ส่งจนท.ลงตรวจโรงงานซีพีเอฟทันที หลังเกิดเหตุนักศึกษาฝึกงาน  พนักงานผลัดตกบ่อบำบัดน้ำเสีย เสียชีวิต 5 ราย
 

   ก.อุตฯ ส่งจนท.ลงตรวจโรงงานซีพีเอฟทันที หลังเกิดเหตุนักศึกษาฝึกงาน  พนักงานผลัดตกบ่อบำบัดน้ำเสีย เสียชีวิต 5 ราย 





นางสาวนิสากร จึงเจริญธรรม รองปลัดกระทรวงอุตสาหกรรม และโฆษกกระทรวงอุตสาหกรรม เปิดเผยว่า ตามที่เกิดเหตุนักศึกษาฝึกงาน เจ้าหน้าที่บริษัท ซีพีเอฟ (ประเทศไทย) จำกัด (มหาชน) และคนงาน ผลัดตกบ่อบำบัดน้ำเสียของบริษัท ซีพีเอฟ (ประเทศไทย) จำกัด (มหาชน) เป็นเหตุให้มีผู้เสียชีวิต 5 ราย นั้น 
 
กระทรวงอุตสาหกรรม โดยกรมโรงงานอุตสาหกรรม (กรอ.) นำโดยนายกัมปนาท รุ่งเรืองชัยศรี ผู้อำนวยการสำนักโรงงานอุตสากรรมรายสาขา 1 พร้อมทีมงานจากสำนักเทคโนโลยีความปลอดภัย และสำนักเทคโนโลยีน้ำและสิ่งแวดล้อมโรงงาน เข้าตรวจสอบหาสาเหตุแล้ว รวมทั้งอยู่ระหว่างออกคำสั่งให้โรงงานดังกล่าวหยุดประกอบกิจการตามมาตรา 39 (1) เฉพาะระบบบำบัดน้ำเสียเพื่อปรับปรุงแก้ไข เนื่องจากความปลอดภัยในสถานที่ทำงาน ตามพระราชบัญญัติโรงงาน พ.ศ.2535  
 
จากนั้นในวันจันทร์ที่ 26 มิถุนายน 2560 กรมโรงงานอุตสาหกรรมได้เชิญนายกสมาคมวิศวกรสิ่งแวดล้อมแห่งประเทศไทย  ร่วมแถลงข่าวถึงสาเหตุจากกรณีที่เกิดขึ้น ข้อกฏหมาย และการดำเนินงานเพื่อแก้ไขปัญหาและข้อพึงปฏิบัติที่ถูกต้องต่อไป  
 
--------------------------
24 มิถุนายน 2560



ที่มา : http://www.thaigov.go.th/news/contents/details/4756