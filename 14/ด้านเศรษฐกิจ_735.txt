รัฐบาลไทย-ข่าวทำเนียบรัฐบาล-รมว.ดิจิทัลฯ หารือ USABC ผลักดันบริษัทเอกชนสหรัฐร่วมปฏิรูปเศรษฐกิจไทย







                                วันอังคารที่ 27 มิถุนายน 2560                              





    201  













   รมว.ดิจิทัลฯ หารือ USABC ผลักดันบริษัทเอกชนสหรัฐร่วมปฏิรูปเศรษฐกิจไทย
 

   รมว.ดิจิทัลฯ 





            ดร.พิเชฐ ดุรงคเวโรจน์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอี) ให้การต้อนรับ   นายอเล็กซานเดอร์ ซี เฟลด์แมน (Mr. Alexander C. Feldman) ประธานสภาธุรกิจสหรัฐอเมริกา–อาเซียน (United States – ASEAN Business Council : USABC) และคณะผู้บริหารของ USABC รวมถึงคณะนักธุรกิจของบริษัทสมาชิกซึ่งเป็นบริษัทชั้นนำของสหรัฐอเมริกาในโอกาสการเข้าเยี่ยมคารวะ พร้อมร่วมหารือเกี่ยวกับการค้า การลงทุน และการส่งเสริมความร่วมมือด้านธุรกิจระหว่างสหรัฐอเมริกาและประเทศไทย โดยให้ความสำคัญกับนโยบายของรัฐบาลใหม่ของสหรัฐอเมริกา รวมทั้งแนวทางความร่วมมือที่บริษัทเอกชนของสหรัฐอเมริกา ในการสนับสนุนรัฐบาลไทยให้บรรลุเป้าหมายการดำเนินนโยบายและการปฏิรูปด้านเศรษฐกิจ รวมถึงการขับเคลื่อนนโยบาย Thailand 4.0 โดยฝ่ายสหรัฐอเมริกามีความประสงค์ขอรับทราบแนวทางการขับเคลื่อนนโยบายดิจิทัลเพื่อเศรษฐกิจและสังคมของไทย ซึ่งรัฐมนตรีว่าการกระทรวงดิจิทัลฯ ได้ให้ข้อมูลการดำเนินโครงการสำคัญๆ ของไทยในปัจจุบัน และแสดงข้อคิดเห็นเกี่ยวกับเรื่องดังกล่าวว่า ระหว่างไทยกับสหรัฐอเมริกามีสาขาความร่วมมือที่หลากหลาย สามารถดำเนินความร่วมมือเพื่อพัฒนาเศรษฐกิจและสังคมของทั้งสองประเทศ รวมถึงประเทศเพื่อนบ้านของไทย (CLMV) ร่วมกันได้ พร้อมทั้งได้เชิญชวนนักธุรกิจสหรัฐอเมริกาเข้าร่วมงาน Digital Thailand Big Bang 2017 ด้วย เมื่อวันที่ 22 มิถุนายน ๒๕๖๐ ณ ห้องไปรษณีย์ภิรมย์ ชั้น 3 อาคารไปรษณีย์กลาง ถนนเจริญกรุง เขตบางรัก กรุงเทพฯ       
 
************************



ที่มา : http://www.thaigov.go.th/news/contents/details/4814