รัฐบาลไทย-ข่าวทำเนียบรัฐบาล-บสย.บุกงานอีเว้นท์ ช่วยSMEsรายจิ๋ว ค้ำฯไมโคร 200,000 บาท ดีมานด์พุ่ง  







                                วันพุธที่ 28 มิถุนายน 2560                              





    200  





      พิมพ์    
     
    
















   บสย.บุกงานอีเว้นท์ ช่วยSMEsรายจิ๋ว ค้ำฯไมโคร 200,000 บาท ดีมานด์พุ่ง  
 

   บสย. ตั้งโต๊ะ รับคำปรึกษาขอสินเชื่อ-ค้ำประกันสินเชื่อ  ส่ง 5 ผลิตภัณฑ์ค้ำประกันสินเชื่อ  ร่วมงาน SMART SME EXPO 2017 ระหว่าง 29 มิ.ย.-2 ก.ค. อินแพ็ค เมืองทองธานี  เผย 5 เดือนแรก ค้ำประกันสินเชื่อรายจิ๋ว วงเงินค้ำฯ 200,000 บาท คึกคักสุด
 





   นายวิเชษฐ วรกุล รองผู้จัดการทั่วไปสายงานธุรกิจ บรรษัทประกันสินเชื่ออุตสาหกรรมขนาดย่อม(บสย.)  เปิดเผยว่า ความต้องการสินเชื่อและการค้ำประกันสินเชื่อสำหรับผู้ประกอบการ SMEs ยังมีความต้องการสูง โดยเฉพาะอย่างยิ่งผู้ประกอบการ SMEs รายจิ๋ว หรือ ไมโคร เอสเอ็มอี  ซึ่งพบว่า ยอดค้ำประกันสินเชื่อไมโครของ บสย.มีอัตราการเติบโตต่อเนื่อง  โดยในช่วง 5 เดือนแรกของปี 2560  บสย. สามารถช่วยผู้ประกอบการ SMEs  รายจิ๋ว เข้าถึงสินเชื่อ และอนุมัติวงเงินค้ำประกันสินเชื่อไมโครกว่า  5,400 ล้านบาท (ข้อมูล ณ 27 มิ.ย.)

สำหรับการเข้าร่วมกิจกรรมงาน SMART SME EXPO 2017 ระหว่างวันที่ 29 มิ.ย.-2 ก.ค. 2560 ณ ฮอลล์ 3-4 อิมแพ็ค เมืองทองธานี ครั้งนี้  บสย.เตรียม 5 ผลิตภัณฑ์  รวมวงเงินค้ำประกันสินเชื่อกว่า 100,000 ล้านบาท  พร้อมทีมที่ปรึกษา ที่มีประสบการณ์สูงของบสย. ให้คำแนะนำการเข้าถึงสินเชื่อให้กับผู้ประกอบการ SMEs ที่ต้องการเงินทุน ขยายกิจการ เงินทุนหมุนเวียน คือ

1. ผลิตภัณฑ์ค้ำประกันสินเชื่อกลุ่ม Start-up  & innovation วงเงิน 9,800 ล้านบาท  2.ผลิตภัณฑ์ค้ำประกันสินเชื่อ SMEs ทวีทุน (PGS6)  วงเงิน 84,000 ล้านบาท  3.ผลิตภัณฑ์ค้ำประกันสินเชื่ออุทกภัยภาคใต้ (สิ้นสุดโครงการ 7 ส.ค. 2560) วงเงิน 4,300 ล้านบาท  4.ผลิตภัณฑ์ค้ำประกันสินเชื่อ SMEs Transformation Loan (ร่วมกับธพว.) วงเงิน 10,000 ล้านบาท และ 5.ผลิตภัณฑ์ค้ำประกันสินเชื่อไมโคร วงเงินค้ำประกัน  8,000 ล้านบาท  ร่วมกับ  ธนาคารไทยเครดิตเพื่อรายย่อย ธนาคารกรุงเทพ ธนาคารออมสิน ธนาคารทิสโก้  และธนาคารเพื่อการเกษตรและสหกรณ์การเกษตร สำหรับผู้ประกอบการรายจิ๋ว (สิ้นสุดโครงการ 31 ธ.ค. 2560 )

“ผลิตภัณฑ์ทั้ง 5 กลุ่มมุ่งตอบโจทย์ความต้องการ การเข้าถึงสินเชื่อได้ง่ายขึ้น คาดว่าผลิตภัณฑ์ที่จะได้รับการตอบรับที่คึกคักและเป็นผลิตภัณฑ์ที่โดดเด่นสำหรับงานในปีนี้ คือ ค้ำประกันสินเชื่อกลุ่มไมโคร สำหรับผู้ประกอบการที่ต้องการวงเงินสินเชื่อและค้ำประกันสินเชื่อไม่เกิน 200,000 บาทต่อราย “ นายวิเชษฐ กล่าว     
    
บรรษัทประกันสินเชื่ออุตสาหกรรมขนาดย่อม        ศูนย์ลูกค้าสัมพันธ์ 0-2890-9999
ชนิญญา สันสมภาค          081-860-7477      chaninya@tcg.or.th     www.tcg.or.th
ศรัญยู ตันติเสรี         091-771-2885      saranyu@tcg.or.th       www.facebook.com/tcg.or.th
วิขุดา ก้องกีรติ        089-605-9870     wichuda@tcg.or.th           



ที่มา : http://www.thaigov.go.th/news/contents/details/4852