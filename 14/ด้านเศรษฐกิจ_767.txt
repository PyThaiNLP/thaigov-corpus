รัฐบาลไทย-ข่าวทำเนียบรัฐบาล-เริ่มแล้วกับงาน “SMART SME EXPO 2017” งานใหญ่แห่งปี อัดแน่นด้วยโอกาสธุรกิจ รวมหน่วยงานทุกภาคส่วนกว่า 30 หน่วยงาน พร้อมเลือกซื้อสินค้ากว่า 200 กิจการ







                                วันพฤหัสบดีที่ 29 มิถุนายน 2560                              





    106  





      พิมพ์    
     
    
















   เริ่มแล้วกับงาน “SMART SME EXPO 2017” งานใหญ่แห่งปี อัดแน่นด้วยโอกาสธุรกิจ รวมหน่วยงานทุกภาคส่วนกว่า 30 หน่วยงาน พร้อมเลือกซื้อสินค้ากว่า 200 กิจการ
 

             วันนี้ (29 มิถุนายน 2560) นายอุตตม สาวนายน รัฐมนตรีว่าการกระทรวงอุตสาหกรรม เป็นประธานในพิธีเปิดงาน “SMART SME EXPO 2017” ณ ฮอลล์ 3-4 ศูนย์แสดงสินค้าและการประชุมอิมแพ็ค เมืองทองธานี 





   รัฐมนตรีว่าการกระทรวงอุตสาหกรรม กล่าวว่า การจัดงานในครั้งนี้ได้รับความร่วมมือและสนับสนุนจากหน่วยงานทุกภาคส่วนที่มีความเกี่ยวข้องกับ SMEs ทุกระดับในประเทศ มีการจองบูธของหน่วยงานภาครัฐ เอกชน สถาบันการเงิน และผู้ประกอบการ SMEs เกือบ 500 บูธ นับเป็นบูรณาการความร่วมมือเพื่อสร้างความเข้มแข็งให้กับผู้ประกอบการของไทย เร่งสร้างศักยภาพในการดำเนินธุรกิจ ผ่านโซลูชั่นต่างๆ อย่างครบวงจรจนกลายเป็น Total SMEs Solutions

นโยบายของรัฐบาลให้ความสำคัญต่อ SMEs ในทุกระดับ โดยกำหนดนโยบายและจัดสรรงบประมาณในการส่งเสริม สนับสนุน และพัฒนาสมรรถนะของ SMEs อย่างต่อเนื่อง เพื่อให้ SMEs มีนวัตกรรม ยกระดับมาตรฐานคุณภาพสินค้า สามารถแข่งขันได้ทั้งในและต่างประเทศ เชื่อว่างานนี้จะช่วยสนับสนุน SMEs ใหม่ๆ เพื่อสร้างชุมชน SMEs และช่วยพัฒนาผู้ประกอบการในการต่อยอดธุรกิจรูปแบบต่างๆ เพื่อให้เศรษฐกิจของประเทศเติบโตขึ้นอย่างเข้มแข็ง 



ที่มา : http://www.thaigov.go.th/news/contents/details/4902