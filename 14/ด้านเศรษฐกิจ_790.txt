รัฐบาลไทย-ข่าวทำเนียบรัฐบาล-ส่งท้ายงาน “Startup Thailand 2017” ภายใต้แนวคิด “SCALE UP ASIA” กระทรวงวิทย์ฯ พร้อมจัดใหญ่ สุดยอดอลังการ ระดมธุรกิจชั้นนำจากทั่วโลก-ไทย ร่วมงาน เตรียมลุ้นทีมชนะเลิศ Pitching Challe







                                วันจันทร์ที่ 3 กรกฎาคม 2560                              





    311  













   ส่งท้ายงาน “Startup Thailand 2017” ภายใต้แนวคิด “SCALE UP ASIA” กระทรวงวิทย์ฯ พร้อมจัดใหญ่ สุดยอดอลังการ ระดมธุรกิจชั้นนำจากทั่วโลก-ไทย ร่วมงาน เตรียมลุ้นทีมชนะเลิศ Pitching Challe
 

   ส่งท้ายงาน “Startup Thailand 2017”ภายใต้แนวคิด “SCALE UP ASIA “ กระทรวงวิทย์ฯ เตรียมจัดอย่างยิ่งใหญ่สุดยอดอลังการ ระดมธุรกิจ“สตาร์ทอัพ”ระดับมือพระกาฬชั้นหัวกระทิจากทั่วโลกและของไทย กว่า 300 ราย  





3 กรกฎาคม – กรุงเทพฯ / ส่งท้ายงาน “Startup Thailand 2017”ภายใต้แนวคิด “SCALE UP ASIA “ กระทรวงวิทย์ฯ เตรียมจัดอย่างยิ่งใหญ่สุดยอดอลังการ ระดมธุรกิจ“สตาร์ทอัพ”ระดับมือพระกาฬชั้นหัวกระทิจากทั่วโลกและของไทย กว่า 300 ราย เข้าร่วมแสดงพลังขับเคลื่อนและความยิ่งใหญ่ของธุรกิจ“วิสาหกิจเริ่มต้น” พร้อมจับมือกับ STARTUP NATION ชั้นนำของโลก ดึงวิทยากรชั้นนำของโลก ผู้เชี่ยวชาญธุรกิจสตาร์ทอัพ มาร่วมอัพเดทเทรนด์โลก เพื่อเร่งสร้างสตาร์ทอัพให้เติบโตในระดับสากล พร้อมเตรียมลุ้นกับการค้นหาทีมชนะเลิศ Pitching Challenge ที่จะได้แชมป์ Thailand Pitching Challenge 2017  และ Startup Thailand League  ของงาน “Startup Thailand 2017” ประจำปีนี้ไปครอง
 
ดร. อรรชกา สีบุญเรือง รัฐมนตรีว่าการกระทรวงวิทยาศาสตร์และเทคโนโลยี ได้แถลงว่าในปี 2016 ที่ผ่านมาทางกระทรวงฯ ได้จัดงาน Startup Thailand 2016 ขึ้นมาภายใต้แนวคิด “UNITE to RISE” ก่อให้เกิดการประสบความสำเร็จเกิดการรวมพลังสตาร์ทอัพ เกิดกระแสตื่นตัวของสตาร์ทอัพอย่างมากและปี 2017 ปีนี้ก็จัดงาน Startup Thailand 2017 ภายใต้แนวคิด “SCALE UP ASIA” โดยกำหนดจัดรวม 5 ครั้ง โดย 4 ครั้งแรก จัดใน 4 ภูมิภาค ที่จังหวัดสงขลา ชลบุรี  ขอนแก่นและเชียงใหม่ ในช่วงเดือนพฤษภาคมและมิถุนายนที่ผ่านมา และกลับมาปิดท้ายที่กรุงเทพฯ ระหว่างวันที่ 6-9 กรกฎาคม 2560 ณ ศูนย์ประชุมแห่งชาติสิริกิติ์   โดย CONCEPT งานปีนี้ จะยกระดับงานสู่การเป็น Platform ใหม่  เชื่อมโยงและส่งเสริมการเติบโตของสตาร์ทอัพในภูมิภาคเอเชีย ในการเป็นภูมิภาคชั้นนำในการพัฒนาสตาร์ทอัพ  โดยหัวใจสำคัญคือ ประเทศไทยจะโตไปพร้อมกันกับประเทศอื่นๆ ในภูมิภาคเอเชีย
อย่างไรก็ตามสิ่งที่กระทรวงฯ ได้ดำเนินการแล้วก็คือการเชื่อมโยงเครือข่ายระหว่างประเทศ โดย Startup Thailand ได้เข้าร่วมเป็นเครือข่ายการพัฒนาสตาร์ทอัพระดับนานาชาติ หรือเครือข่าย STARTUP NATION ซึ่งมีสมาชิก 61 ประเทศทั่วโลก  กระทรวงวิทยาศาสตร์ฯ จึงได้เริ่มความร่วมมือกับ STARTUP NATION ของภูมิภาคเอเชียในด้านต่างๆ เพื่อส่งเสริมพัฒนาระบบนิเวศของสตาร์ทอัพของภูมิภาคเอเชีย อาทิเช่น ด้านการพัฒนา Tech Talent เพื่อสามารถทำงานกับสตาร์ทอัพ หรือเริ่มต้นธุรกิจสตาร์ทอัพได้, ด้านการลงทุนตั้งแต่ Seed Funding จนถึง Series A หรือการลงทุนขนาด 1 ล้านเหรียญดอลลาร์สหรัฐขึ้นไป, ด้านการพัฒนาที่ปรึกษา (Mentor) ร่วมกัน ซึ่งเป็นที่ขาดแคลนทั่วทั้งภูมิภาค
 

ดร.อรรชกา ยังกล่าวต่ออีกว่า กระทรวงวิทยาศาสตร์ฯ ยังมีความร่วมมือกับ STARTUP NATION ชั้นนำของโลก เช่น  Israel Innovation Authority และ Startup Nation Central จากประเทศอิสราเอล  La French Tech จากประเทศฝรั่งเศส เครือข่ายระดับโลก เช่น Global Entrepreneurship Network (GEN) ซึ่งเป็นเครือข่ายผู้ประกอบการที่ใหญ่ที่สุดในโลก และเป็นองค์กรที่ส่งเสริมการพัฒนา Startup Nation ทั่วโลก  นอกจากพันธมิตรภาครัฐบาลในต่างประเทศแล้ว  ยังมีพันธมิตรภาคเอกชนของไทยและต่างประเทศจะมาเข้าร่วมงาน Startup Thailand 2017 ในครั้งนี้ที่กรุงเทพฯ ด้วยเช่นกัน
ด้าน รศ. นพ. สรนิต ศิลธรรม ปลัดกระทรวงวิทยาศาสตร์และเทคโนโลยี ได้กล่าวว่าโดยที่ผ่านมาคนทั่วไปมักจะมองว่าสตาร์ทอัพส่วนใหญ่ คือ Application หรือกลุ่ม E-Commerce แต่ปีนี้ เราจะได้แสดงให้เห็นว่าประเทศไทยได้สนับสนุนและพัฒนาความหลากหลายของสาขาธุรกิจสตาร์ทอัพ เทียบได้กับสหรัฐอเมริกา  อิสราเอลหรือประเทศชั้นนำอื่นๆ  เพื่อเปิดโอกาสและสร้างจุดดึงดูดการลงทุนจากต่างชาติที่ต้องการสนับสนุนสตาร์ทอัพในสาขาอื่นๆ หรือในกลุ่มที่เป็น Non-commercial ด้วย 
โดยงานในปี 2017 นี้ จะมีกลุ่มประเภทสาขาธุรกิจถึง 9 กลุ่มสาขาธุรกิจเข้าร่วมงาน ได้แก่ กลุ่มธุรกิจภาครัฐและการศึกษา (GovTech&EdTech) กลุ่มการเกษตรและอาหาร (AgTech&FoodTech) กลุ่มนวัตกรรมเพื่อสุขภาพ (HealthTech) กลุ่มอุตสาหกรรมการผลิตแห่งอนาคต (IndustryTech) กลุ่มธุรกิจเทคโนโลยีบริการ (Servicetech) กลุ่มเทคโนโลยีการเงิน (FinTech) กลุ่มไลฟ์สไตล์ และความบันเทิง (Lifestyle – Entertainment– Gaming) กลุ่มเทคโนโลยีท่องเที่ยว (TravelTech) และกลุ่มเทคโนโลยีอสังหาริมทรัพย์ (Propertytech-UrbanTech) อีกทั้งยังได้มีการตอบรับจาก STARTUP ทั้งไทยและต่างประเทศ เข้าร่วมมากถึง 300 รายใน 9 กลุ่มสาขาธุรกิจโดยเราคัดเลือกจากผู้สมัครเข้ามามากกว่า 1,000 ราย
สำหรับความยิ่งใหญ่ของงานในปีนี้ นั่นคือความหลากหลายของ 300 บูธ 9 สาขาธุรกิจที่จะมาโชว์ผลงานที่เกิดขึ้นจริง   
มากมายการสนับสนุนจากภาครัฐและภาคเอกชนอย่างครบวงจร โดยรวบรวมกลุ่มผู้สนับสนุนทั้งด้านแหล่งทุน แหล่งสนับสนุนจากภาครัฐ ภาคเอกชน นักลงทุน มหาวิทยาลัยและหน่วยสนับสนุนสตาร์ทอัพจากพันธมิตรทั้งในประเทศและต่างประเทศ รวมมากกว่า 30 หน่วยงาน จาก 15 ประเทศ ได้แก่ ญี่ปุ่น สาธารณรัฐประชาชนจีน เกาหลีใต้ อิสราเอล อินเดีย สิงคโปร์ มาเลเซีย ไต้หวัน โปรตุเกส สเปน ฝรั่งเศส เบลเยี่ยม ออสเตรีย สหราชอาณาจักร และสหรัฐอเมริกา  และพิเศษสำหรับปีนี้ คือการมอบรางวัล Prime Minister Award : National Startup 2017 แก่สตาร์ทอัพของไทยที่มีผลงานโดดเด่นในช่วง 1 ปีที่ผ่านมา เพื่อเป็นการประกาศเกียรติคุณและเชิดชูเกียรติให้แก่ผู้มีส่วนร่วมในการส่งเสริม สนับสนุนการพัฒนาระบบนิเวศสำหรับสตาร์ทอัพและเสริมสร้างความเข้มแข็งให้กับสตาร์ทอัพให้มีศักยภาพทางธุรกิจให้แก่ประเทศไทยและก้าวสู่ตลาดต่างประเทศได้
นายปริวรรต วงษ์สำราญ ผู้จัดการศูนย์วิสาหกิจเริ่มต้นประเทศไทย NIA ได้กล่าวเสริมว่า “ในส่วนของไฮไลท์การเสวนาและบรรยายจากวิทยากรชั้นนำระดับโลก และวิทยากรจากไทยและต่างประเทศ กว่า 200 คนจาก 15 ต่างประเทศ ที่จะมาร่วมเสวนา แชร์ประสบการณ์ พูดคุยให้ความรู้ อัพเดทเทรนด์ของโลกช่วยเปิดโอกาสทางธุรกิจให้กับนักลงทุน ผู้สนใจ และเหล่าสตาร์ทอัพในสาขาต่างๆ  ทั้งหมดเพื่อการสร้างเครือข่ายสตาร์ทอัพให้เข้มแข็ง  และสร้างโอกาสให้การพบปะแลกเปลี่ยนประสบการณ์กับนักธุรกิจชั้นนำในระดับโลก  โดยปีนี้มีวิทยากรชั้นนำมากมายที่มาร่วมบรรยายและเสวนาซึ่งไม่ควรพลาดตลอดในงานทั้ง 4 วัน
“และอีกหนึ่งกิจกรรมที่เป็นสุดยอดของงานในปีนี้ซึ่งเป็นการค้นหาสุดยอด Startup ของประเทศไทย คือกิจกรรม Pitching Challenge ค้นหาสุดยอด STARTUPปี 2017 มี 2 เวที ได้แก่  Startup Thailand Pitching Challenge 2017  และ Startup Thailand League  คือเป็นการจัดการแข่งขันรอบชิงชนะเลิศ ที่คัดเลือกจากทีมที่ชนะเลิศในระดับภูมิภาคแต่ละภูมิภาคทั้ง 4 ภูมิภาคที่จัดมาแล้วมาแข่งที่กรุงเทพฯ ในงาน STARTUP THAILAND ที่ศูนย์สิริกิติ์ ในรอบชิงชนะเลิศ ในวันสุดท้ายของงาน เพื่อหาทีมสุดยอด Startup Thailand Pitching Challenge 2017 Startup Thailand League ของประเทศไทย ประจำปี 2017”
ประชาชนหรือผู้ที่สนใจ สามารถเข้าร่วมชมงานหรือฟังสัมมนาฟรีกับวิทยากรระดับโลก ฟรีไม่เสียค่าใช้จ่าย โดยสามารถลงทะเบียนล่วงหน้า ได้ที่ ZIPEVENT หรือข้อมูลเพิ่มเติมจาก Website และ Facebook STARTUP THAILAND 



ที่มา : http://www.thaigov.go.th/news/contents/details/4969