รัฐบาลไทย-ข่าวทำเนียบรัฐบาล-กรมท่าอากาศยานหารือกับสายการบิน AirAsia (Malaysia) เปิดเส้นทางบินกัวลาลัมเปอร์ - ท่าอากาศยานหัวหิน  







                                วันจันทร์ที่ 24 กรกฎาคม 2560                              





    311  













   กรมท่าอากาศยานหารือกับสายการบิน AirAsia (Malaysia) เปิดเส้นทางบินกัวลาลัมเปอร์ - ท่าอากาศยานหัวหิน  
 

   นายดรุณ แสงฉาย อธิบดีกรมท่าอากาศยาน กระทรวงคมนาคม ประชุมร่วมกับ Mr.Dilhan Haradasa หัวหน้าฝ่ายการจัดการเส้นทางบินและกิจการกำกับดูแล สายการบิน AirAsia และคณะ เกี่ยวกับการเปิดทำการบินแบบประจำของสายการบิน AirAsia  





   เมื่อวันที่ 18 กรกฎาคม 2560 โดยมีผู้แทนกองส่งเสริมกิจการท่าอากาศยาน กรมท่าอากาศยาน (ทย.) ร่วมการประชุม ณ ห้องประชุม ทย.

ผู้บริหารสายการบิน AirAsia ได้เสนอแผนธุรกิจ และความเป็นไปได้ในการเปิดทำการบินแบบประจำจากกัวลาลัมเปอร์ (KUL) มาท่าอากาศยานหัวหิน (HHQ) โดยใช้เครื่องบินแบบ A320 ความจุจำนวน 180 ที่นั่ง เส้นทางกัวลาลัมเปอร์ - หัวหิน - กัวลาลัมเปอร์ สัปดาห์ละ 7 เที่ยว ทำการบินเข้า/ออก จากท่าอากาศยานหัวหิน เวลา 11.30 - 12.00 น. คาดว่าจะเริ่มทำการบินในเดือนพฤศจิกายน 2560

ทั้งนี้ สายการบิน AirAsia มีแผนเชื่อมต่อการคมนาคมขนส่งทางอากาศจากภูมิภาคเอเชียมาท่าอากาศยานหัวหิน โดยจะเปิดเส้นทางบินเพิ่มเติมในอนาคต เช่น เชียงใหม่ มาเก๊า สิงคโปร์ ปีนัง จาการ์ตา เดนปาซาร์ เป็นต้น 

ในโอกาสนี้ ทย. ได้ให้ข้อมูลทางกายภาพเกี่ยวกับท่าอากาศยานหัวหิน และความพร้อมของสิ่งอำนวยความสะดวกต่าง ๆ ที่สามารถรองรับการเปิดบริการทำการบิน และขอให้ AirAsia จัดทำแผนดำเนินการในระยะ 3 และ 5 ปี เพื่อใช้เป็นข้อมูลประกอบการพิจารณาของภาครัฐสำหรับสนับสนุนความร่วมมือดังกล่าว รวมถึงประสานงานกับหน่วยงานอื่นที่เกี่ยวข้อง เพื่อให้ความร่วมมือเกิดขึ้นอย่างเป็นรูปธรรมและเกิดประโยชน์สูงสุด  



ที่มา : http://www.thaigov.go.th/news/contents/details/5417