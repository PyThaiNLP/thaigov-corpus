รัฐบาลไทย-ข่าวทำเนียบรัฐบาล-การจำหน่ายพันธบัตรออมทรัพย์ของกระทรวงการคลัง ในปีงบประมาณ พ.ศ. 2560  ครั้งที่ 1  โดยไม่จำกัดวงเงินซื้อขั้นสูง







                                วันพฤหัสบดีที่ 30 มีนาคม 2560                              





    318  





      พิมพ์    
     
    
















   การจำหน่ายพันธบัตรออมทรัพย์ของกระทรวงการคลัง ในปีงบประมาณ พ.ศ. 2560  ครั้งที่ 1  โดยไม่จำกัดวงเงินซื้อขั้นสูง
 

   ตามที่กระทรวงการคลังโดยสำนักงานบริหารหนี้สาธารณะ ได้ดำเนินการกู้เงินเพื่อชดเชยการขาดดุลงบประมาณ ในปีงบประมาณ พ.ศ. 2560 โดยการออกพันธบัตรออมทรัพย์ของกระทรวงการคลัง ในปีงบประมาณ พ.ศ. 2560 ครั้งที่ 1 จำนวนรวม 15,000 ล้านบาท 





   ตามที่กระทรวงการคลังโดยสำนักงานบริหารหนี้สาธารณะ ได้ดำเนินการกู้เงินเพื่อชดเชยการขาดดุลงบประมาณ ในปีงบประมาณ พ.ศ. 2560 โดยการออกพันธบัตรออมทรัพย์ของกระทรวงการคลัง ในปีงบประมาณ พ.ศ. 2560 ครั้งที่ 1 จำนวนรวม 15,000 ล้านบาท แบ่งเป็น 2 รุ่น คือ รุ่นอายุ 3 ปี (SB19DA) อัตราดอกเบี้ยแบบคงที่ร้อยละ 2.00 ต่อปี และรุ่นอายุ 7 ปี (SB23DA) อัตราดอกเบี้ยแบบคงที่ร้อยละ 2.56  ต่อปี จำหน่ายระหว่างวันที่ 13 ธันวาคม 2559 – 21 เมษายน 2560 เพื่อเป็นการส่งเสริมการออมของนักลงทุนรายย่อยและประชาชนทั่วไป และเป็นทางเลือกในการลงทุนที่มั่นคงไม่มีความเสี่ยงได้รับดอกเบี้ยเป็นผลตอบแทนที่แน่นอนในอัตราที่สูงกว่าอัตราดอกเบี้ยเงินฝาก นั้น

สำนักงานบริหารหนี้สาธารณะขอแจ้งว่า นักลงทุนรายย่อยและประชาชนทั่วไป สามารถซื้อพันธบัตรออมทรัพย์ได้ โดยมีวงเงินซื้อขั้นต่ำ 1,000 บาท (1 หน่วย) และไม่จำกัดวงเงินซื้อขั้นสูงและ ไม่จำกัดจำนวนครั้งที่เข้าซื้อได้ตั้งแต่วันที่ 10 เมษายน – 21 เมษายน 2560 ซึ่ง ณ วันที่ 28 มีนาคม 2560 ยังมีวงเงินจำหน่ายคงเหลือ จำนวน 4,966.98 ล้านบาท สำหรับผลการจำหน่ายพันธบัตรออมทรัพย์ของกระทรวงการคลัง ในปีงบประมาณ พ.ศ. 2560 ครั้งที่ 1 ตั้งแต่วันที่ 13 ธันวาคม 2559 – 28 มีนาคม 2560 มีรายละเอียด ดังนี้

หน่วย : ล้านบาท
ตัวแทนจำหน่าย    วงเงิน
ที่ได้รับจัดสรร    ยอดสะสมตั้งแต่วันที่
13 ธ.ค. 59 – 28 มี.ค. 60    วงเงินจำหน่ายคงเหลือ
ณ วันที่ 28 มี.ค. 60
1.    ธนาคารกรุงเทพ จำกัด (มหาชน)    3,720    2,358.251    1,361.749
2.    ธนาคารกรุงไทย จำกัด (มหาชน)    6,100    4,693.391    1,406.609
3.    ธนาคารกสิกรไทย จำกัด (มหาชน)    2,480    1,380.743    1,099.257
4.    ธนาคารไทยพาณิชย์ จำกัด (มหาชน)    2,700    1,600.635    1,099.365
รวม    15,000    10,033.020    4,966.980
    
ผู้ที่สนใจซื้อพันธบัตรสามารถทำรายการซื้อพันธบัตรดังกล่าว ผ่านเคาน์เตอร์ทุกสาขา เครื่องถอนเงินอัตโนมัติ (เครื่อง ATM) และผ่านระบบอินเทอร์เน็ตของธนาคารตัวแทนจำหน่าย 4 แห่ง ประกอบด้วย ธนาคารกรุงเทพ จำกัด (มหาชน) ธนาคารกรุงไทย จำกัด (มหาชน) ธนาคารกสิกรไทย จำกัด (มหาชน) และธนาคารไทยพาณิชย์ จำกัด (มหาชน) ได้จนถึงวันที่ 21 เมษายน 2560  หรือจนกว่าจำหน่ายได้ครบวงเงิน
        
ผู้ที่สนใจซื้อพันธบัตรสามารถขอรายละเอียดเพิ่มเติมได้ที่ธนาคารตัวแทนจำหน่ายหรือที่ www.bangkokbank.com     www.ktb.co.th     www.kasikornbank.com     www.scb.co.th www.pdmo.go.th     www.bot.or.th

จึงขอประกาศให้ทราบโดยทั่วกัน

สำนักจัดการหนี้ 1 ส่วนจัดการเงินกู้รัฐบาล 1 สำนักงานบริหารหนี้สาธารณะ
โทร. 0 2265 8050 ต่อ 5308, 5315

ที่มา : กระทรวงการคลัง
ผู้นำเสนอ : กลุ่มสารนิเทศการคลัง สำนักงานปลัดกระทรวงการคลัง 



ที่มา : http://www.thaigov.go.th/news/contents/details/2750