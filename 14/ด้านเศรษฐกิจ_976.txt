รัฐบาลไทย-ข่าวทำเนียบรัฐบาล-กรมส่งเสริมอุตสาหกรรม กระทรวงอุตสาหกรรม นำคณะสื่อมวลชนลงพื้นที่ภาคเหนือตอนล่าง เยี่ยมชมห้างหุ้นส่วนจำกัด แม่สอดจรรย์สุดา อ.เมือง จ.ตาก 







                                วันพฤหัสบดีที่ 3 สิงหาคม 2560                              





    157  





      พิมพ์    
     
    
















   กรมส่งเสริมอุตสาหกรรม กระทรวงอุตสาหกรรม นำคณะสื่อมวลชนลงพื้นที่ภาคเหนือตอนล่าง เยี่ยมชมห้างหุ้นส่วนจำกัด แม่สอดจรรย์สุดา อ.เมือง จ.ตาก 
 

   รองอธิบดีกรมส่งเสริมอุตสาหกรรม นำคณะสื่อมวลชนลงพื้นที่ภาคเหนือตอนล่าง เยี่ยมชมห้างหุ้นส่วนจำกัด แม่สอดจรรย์สุดา อ.เมือง จ.ตาก  





วันนี้ (1 สิงหาคม 2560)  นางแน่งน้อย เวทยพงษ์ รองอธิบดีกรมส่งเสริมอุตสาหกรรม นำคณะสื่อมวลชนลงพื้นที่ภาคเหนือตอนล่าง เยี่ยมชมห้างหุ้นส่วนจำกัด แม่สอดจรรย์สุดา อ.เมือง จ.ตาก ผู้ผลิตและจำหน่ายน้ำพริกกุ้งและขนมไทย ตรา “จรรย์สุดา”น้ำพริกกุ้ง ได้แก่ น้ำพริกกุ้งสูตรดั้งเดิม น้ำพริกกุ้งสูตรเผ็ดน้อย น้ำพริกกุ้งสูตรเข้มข้น และ น้ำพริกกุ้งสูตรแห้งกรอบ จำหน่ายทั้งแบบปลีกและส่ง โดยมีพื้นที่จำหน่ายในเขตภาคเหนือเป็นหลัก โดยได้ขยายงานในด้านกำลังการผลิตให้เพิ่มขึ้น จากเดิมผลิตได้จำนวน 1 ตันต่อเดือน รวมทั้งต้องการยกระดับสินค้าให้มีคุณภาพมาตรฐานสากล เพื่อรองรับการขยายตลาดในอนาคตไปยังกลุ่มลูกค้าเป้าหมายทั่วประเทศและส่งออกไปยังต่างประเทศ โดยได้ยื่นคำร้องขอเข้าร่วมโครงการกองทุนตามแนวประชารัฐ วงเงิน 20,000 ล้านบาท ซึ่งได้รับการอนุมัติสินเชื่อในวงเงิน 2.17 ล้านบาท และขอรับบริการด้านการพัฒนาตามเงื่อนไขในโครงการ โดยคาดว่าจะสามารถขยายงานในด้านกำลังการผลิตน้ำพริกกุ้งให้เพิ่มมากขึ้น และยกระดับสินค้าให้มีคุณภาพ ตามมาตรฐานสากล ได้แก่ HACC,GMP,Code และ Halal เพื่อรองรับการขยายตลาดในอนาคตไปยังกลุ่มลูกค้าเป้าหมายทั่วประเทศและส่งออกไปยังต่างประเทศ



ที่มา : http://www.thaigov.go.th/news/contents/details/5606