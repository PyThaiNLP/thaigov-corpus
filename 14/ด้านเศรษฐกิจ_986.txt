รัฐบาลไทย-ข่าวทำเนียบรัฐบาล-ตั้ง “โสภาวดี เลิศมนัสชัย” รักษาการเลขาธิการกองทุนการออมแห่งชาติ







                                วันพุธที่ 2 สิงหาคม 2560                              





    188  





      พิมพ์    
     
    
















   ตั้ง “โสภาวดี เลิศมนัสชัย” รักษาการเลขาธิการกองทุนการออมแห่งชาติ
 

   บอร์ด กอช. เห็นชอบ "สมพร จิตเป็นธม" ยื่นลาออก ตำแหน่งเลขาธิการ กอช. จากปัญหาสุขภาพ และตั้ง “โสภาวดี เลิศมนัสชัย” รักษาการแทน มีผล 4 ส.ค.นี้ 





   คณะกรรมการกองทุนการออมแห่งชาติ (กอช.) ในการประชุมครั้งที่ 7/2560 วันที่ 11 กรกฎาคม 2560 ได้พิจารณาการขอลาออกจากตำแหน่งของ นายสมพร จิตเป็นธม เลขาธิการคณะกรรมการกองทุนการออมแห่งชาติ เนื่องจากปัญหาสุขภาพและจำเป็นต้องเตรียมตัวรับการรักษาระยะยาว ซึ่งอาจส่งผลกระทบต่อการปฏิบัติงาน จึงมีมติอนุมัติการลาออกจากตำแหน่ง เลขาธิการคณะกรรมการกองทุนการออมแห่งชาติ ของ นายสมพร จิตเป็นธม โดยมีผลตั้งแต่วันที่ 4 สิงหาคม 2560 และแต่งตั้งให้ นางสาวโสภาวดี เลิศมนัสชัย กรรมการกองทุนการออมแห่งชาติ (ผู้ทรงคุณวุฒิด้านบัญชี) ปฏิบัติหน้าที่รักษาการแทนเลขาธิการคณะกรรมการกองทุนการออมแห่งชาติ เพื่อให้การบริหารงานเป็นไปด้วยความเรียบร้อย ต่อเนื่อง และคล่องตัวมากยิ่งขึ้น โดยมีผลตั้งแต่วันที่ 4 สิงหาคม 2560 เป็นต้นไป จนกว่าการแต่งตั้งเลขาธิการคณะกรรมการกองทุนการออมแห่งชาติคนใหม่จะแล้วเสร็จ ซึ่งขณะนี้อยู่ระหว่างขั้นตอนกระบวนการสรรหาบุคคลเพื่อคัดเลือกผู้มีคุณสมบัติเหมาะสมในการเข้าดำรงตำแหน่งต่อไป
            
สอบถามข้อมูลเกี่ยวกับกองทุนการออมแห่งชาติได้ที่ กอช. สายด่วนเงินออม 02-017-0789 ในวันและเวลาทำการ และติดต่อสมัครสมาชิกได้ที่ธนาคารกรุงไทย ธนาคารออมสิน ธ.ก.ส. และ ธอส. ทุกสาขาทั่วประเทศ และที่สถาบันการเงินชุมชนที่เข้าร่วมโครงการ... “กอช. ออมสบาย ได้บำนาญ” www.nsf.or.th

ฝ่ายประชาสัมพันธ์และสื่อสารองค์กร :
โทร. 02-017-0789 ต่อ 213, 224
Email : info@nsf.or.th 



ที่มา : http://www.thaigov.go.th/news/contents/details/5627