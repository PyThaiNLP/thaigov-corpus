รัฐบาลไทย-ข่าวทำเนียบรัฐบาล-อธิบดีกรมประมงแจงการริบของกลางตาม พ.ร.บ.ประมง ฉบับแก้ไข ทำได้เฉพาะกรณีความผิดร้ายแรงที่กำหนดไว้เท่านั้น ชี้เกิดความเป็นธรรมมากขึ้น







                                วันอังคารที่ 25 กรกฎาคม 2560                              





    362  





      พิมพ์    
     
    
















   อธิบดีกรมประมงแจงการริบของกลางตาม พ.ร.บ.ประมง ฉบับแก้ไข ทำได้เฉพาะกรณีความผิดร้ายแรงที่กำหนดไว้เท่านั้น ชี้เกิดความเป็นธรรมมากขึ้น
 

   อธิบดีกรมประมงแจงการริบของกลางตาม พ.ร.บ.ประมง ฉบับแก้ไข ทำได้เฉพาะกรณีความผิดร้ายแรงที่กำหนดไว้เท่านั้น ชี้เกิดความเป็นธรรมมากขึ้น 





   วันนี้ (25 กรกฎาคม 2560) นายอดิศร พร้อมเทพ อธิบดีกรมประมง กระทรวงเกษตรและสหกรณ์ ชี้แจงกรณีสื่อมวลชนนำเสนอข่าวการร้องเรียนของชาวประมงว่ากฎหมายฉบับใหม่ที่ออกมาเมื่อเดือนมิถุนายน 2560 สร้างปัญหากับชาวประมงมากแค่ทำผิดเล็กน้อยมีโทษถึงขั้นยึดเรือ ถือเป็นการเขียนกฎหมายแบบครอบจักรวาล เพราะการทำประมงผิดกฎหมายตามหลักสากล คือ การกระทำต่อทรัพยากร แต่การยึดทรัพย์ของชาวประมง ถือเป็นการละเมิดสิทธิ์ โดยใช้กฎหมายเป็นเครื่องมือซึ่งถือว่าไม่เป็นธรรม โดยชี้แจงสาระสำคัญดังนี้

พ.ร.ก.ประมง พ.ศ. 2558 มาตรา 169 ที่กำหนดให้เครื่องมือทำการประมง สัตว์น้ำ ผลิตภัณฑ์สัตว์น้ำ เรือประมง หรือสิ่งอื่นใด ที่ใช้ในการกระทำความผิดตามพระราชกำหนดนี้ให้ริบเสียทั้งสิ้นนั้น..มีความรุนแรงและก่อให้เกิดผลกระทบมากต่อชาวประมงผู้ซึ่งอาจจะกระทำผิดโดยรู้เท่าไม่ถึงการณ์หรือโดยไม่ได้ตั้งใจหรืออาจเป็นความผิดเล็กน้อย 

ดังนั้น จึงได้มีการเสนอปรับแก้ไข พ.ร.ก.ประมง (ฉบับที่ 2) พ.ศ.2560 ในมาตรา 169 ซึ่งประกาศใช้เมื่อปลายเดือนมิถุนายนที่ผ่านมา โดยปรับเปลี่ยนหลักการให้การริบของกลางตามกฎหมายประมง ได้แก่ เรือประมง เครื่องมือทำการประมง สัตว์น้ำ จะกระทำได้เฉพาะกรณีความผิดร้ายแรงตามกำหนดไว้ในพระราชกำหนดการประมงเท่านั้น มิใช่ริบของกลางตามความผิดทั้งหมดตามที่กำหนดไว้เช่นเดิม  ซึ่งทำให้เกิดความเป็นธรรมมากขึ้น โดยไม่ทำให้มาตรการป้องกันการทำการประมงผิดกฎหมายได้รับผลกระทบ

นอกจากนี้ หลักกฎหมายเกี่ยวกับอำนาจในการริบเรือประมงของกลาง ซึ่งอยู่ในประมวลกฎหมายอาญา มาตรา 33 นั้น มีหลักทั่วไป ว่าการริบเรือนั้นเป็นอำนาจศาล และกำหนดให้ริบทรัพย์สินบุคคลได้ใช้หรือมีไว้เพื่อใช้ในการกระทำความผิด หรือทรัพย์สินซึ่งบุคคลได้มาโดยกระทำความผิดเท่านั้น จึงอยากให้ชาวประมง ผู้ซึ่งมิได้ตั้งใจที่จะกระทำความผิดนั้นมิต้องกังวลใจว่ากฎหมายจะไม่เป็นธรรม เพราะทั้งหมดนั้นขึ้นอยู่กับดุลพินิจของศาล
-----------------------------------
  



ที่มา : http://www.thaigov.go.th/news/contents/details/5448