รัฐบาลไทย-ข่าวทำเนียบรัฐบาล-เลขาธิการคณะกรรมการนโยบายการพัฒนาระเบียงเศรษฐกิจฯ ชี้แจงโครงการระเบียงเศรษฐกิจภาคตะวันออก (EEC) 







                                วันพุธที่ 23 สิงหาคม 2560                              





    1,160  





      พิมพ์    
     
    
















   เลขาธิการคณะกรรมการนโยบายการพัฒนาระเบียงเศรษฐกิจฯ ชี้แจงโครงการระเบียงเศรษฐกิจภาคตะวันออก (EEC) 
 

   เลขาธิการคณะกรรมการนโยบายการพัฒนาระเบียงเศรษฐกิจฯ ชี้แจงโครงการ EEC ยืนยันทุกโครงการภายใต้ EEC Track ที่ได้รับความเห็นชอบจากคณะกรรมการนโยบายฯ ต้องดำเนินการตามขั้นตอนครบถ้วนตาม พ.ร.บ. ร่วมลงทุนกับเอกชน หรือให้เอกชนเป็นผู้ลงทุน พ.ศ. 2556  





   วันนี้ (23 ส.ค.60) นายคณิศ แสงสุพรรณ เลขาธิการคณะกรรมการนโยบายการพัฒนาระเบียงเศรษฐกิจพิเศษภาคตะวันออก สำนักงานเพื่อการพัฒนาระเบียงเศรษฐกิจพิเศษภาคตะวันออกกระทรวงอุตสาหกรรม ได้กล่าวชี้แจงกรณีประเด็นข่าว นสพ.แนวหน้า (ประจำวันที่ 19 สิงหาคม 2560) คอลัมน์บ้านเกิดเมืองนอน ตั้งข้อสังเกตถึงโครงการระเบียงเศรษฐกิจภาคตะวันออก (EEC) ดังนี้

1) เหตุใด EEC จึงมีอำนาจกำหนดการพัฒนาสนามบินอู่ตะเภา กำหนดการทำกิจการรถไฟโดยสารความเร็วสูง สายสนามบินดอนเมือง-มักกะสัน-สุวรรณภูมิ-อู่ตะเภา-ระยอง รวมทั้งบริหารจัดการทำรถไฟทางคู่รางกว้าง 1 เมตรเชื่อมสามท่าเรือในภาคตะวันออก และนำที่ดินของการรถไฟแห่งประเทศไทยไปใช้ประโยชน์ นั้น เลขาธิการคณะกรรมการนโยบายการพัฒนาระเบียงเศรษฐกิจพิเศษภาคตะวันออก ได้กล่าวว่า รัฐบาล โดย นายกรัฐมนตรี  ได้กำหนดให้มีสำนักงานเพื่อการพัฒนาระเบียงเศรษฐกิจพิเศษภาคตะวันออก (EEC) ตามคำสั่ง คสช. ที่ 2/2560 วันที่ 17 มกราคม 2560 ที่กำหนดและกำหนดให้ มีคณะกรรมการนโยบายการพัฒนาระเบียงเศรษฐกิจพิเศษภาคตะวันออก ซึ่งมีนายกรัฐมนตรีเป็นประธาน  ทำหน้าที่ในการพิจารณากำหนดและอนุมัติโครงการในพื้นที่ EEC ซึ่งหมายถึง ฉะเชิงเทรา ชลบุรี และระยอง โดย กรรมการนโยบายฯ ได้อนุมัติโครงการรถไฟความเร็วสูงเชื่อมโยงสนามบิน 3 แห่ง อย่างไร้รอยต่อ มอบให้หน่วยงานเจ้าของโครงการเป็นผู้ดำเนินการ สำนักงานเพื่อการพัฒนาระเบียงเศรษฐกิจพิเศษภาคตะวันออก(EEC)  เป็นหน่วยงานประสานและร่วมกำกับการดำเนินโครงการ ให้มีประสิทธิภาพ

2) ส่วนมีการศึกษาวิจัยเกี่ยวกับการบริหารจัดการทั้งสนามบิน รถไฟ ที่ดิน อันเป็นผลประโยชน์จำนวนกว่า 2 ล้านล้านบาทหรือไม่ เลขาธิการคณะกรรมการนโยบายการพัฒนาระเบียงเศรษฐกิจพิเศษภาคตะวันออก ได้ชี้แจงว่า การดำเนินกิจกรรมต่างๆ ตามที่คณะกรรมการนโยบายฯ พิจารณาเห็นชอบโครงการทุกโครงการ หน่วยงานเจ้าของโครงการ จะดำเนินการตามมติคณะกรรมการนโยบายฯ ซึ่งจะได้ว่าจ้างที่ปรึกษาจัดทำรายงานการศึกษาความเหมาะสมด้านวิศวกรรม เศรษฐกิจ และสิ่งแวดล้อม และการบริหารจัดการ ตามเกณฑ์/ระเบียบที่ราชการกำหนดทุกประการ ตามมาตรฐานสากล และโปร่งใส

3) กรณีไม่มีการเปิดประมูลรายโครงการ ซึ่งหน่วยงานที่ดูแลรับผิดชอบไม่ดำเนินการและกระทำโดยการเปิดเผยภายใต้กฎหมายการลงทุนระหว่างรัฐกับเอกชน เลขาธิการคณะกรรมการนโยบายการพัฒนาระเบียงเศรษฐกิจพิเศษภาคตะวันออก ได้กล่าวยืนยันว่า ทุกโครงการภายใต้ EEC Track ที่ได้รับความเห็นชอบจากคณะกรรมการนโยบายฯ ต้องดำเนินการตามขั้นตอนครบถ้วนตาม พ.ร.บ. ร่วมลงทุนกับเอกชน หรือให้เอกชนเป็นผู้ลงทุน พ.ศ. 2556 โดยมีการปรับวิธีดำเนินการใหม่ให้กระชับขึ้น เรียกว่า.  โดยประกาศคณะกรรมการนโยบายการพัฒนาระเบียงเศรษฐกิจพิเศษภาคตะวันออก เรื่องหลักเกณฑ์ วิธีการ เงื่อนไข และกระบวนการในการร่วมลงทุนกับเอกชนหรือให้เอกชนเป็นผู้ลงทุน พ.ศ.... ซึ่งเป็นการปฏิรูประบบวิธีปฏิบัติติราชการให้สอดคล้องกับยุคสมัย และดำเนินการเพื่อประโยชน์สูงสุดของชาติ

4) มีการประเมินผลได้ ผลเสีย จากการใช้ทรัพย์สมบัติของชาติมูลค่า 2 ล้านล้านบาท ในเวลา 99 ปี ว่าคุ้มค่ากันหรือไม่เพียงใด เลขาธิการคณะกรรมการนโยบายการพัฒนาระเบียงเศรษฐกิจพิเศษภาคตะวันออก ได้กล่าวว่า ทุกโครงการ (ข้อ 2) มีการประเมินการความคุ้มค่า ของโครงการ ตามหลักการสำรวจศึกษา feasibility study โดยผู้เชี่ยวชาญที่เป็นที่ยอมรับและมีการดำเนินการตาม พรบ...บริหารราชการแผ่นดิน และเป็นการพัฒนา ขีดความสามารถในการพัฒนาทรัพยากรที่มีอยู่ให้คุ้มค่า โดยไม่ได้ ใช้ ทรัพยากรของชาติโดยสิ้นเปลืองออกไปแต่อย่างใด การพัฒนาระบบ infrastructure ไม่ควรนำมาเปรียบเทียบกับ ทรัพยากรธรรมชาติในสาขาอื่น  เพราะผลประโยชน์โดยรอบในเชิงสังคมโดยรวมมีมูลค่ามากกว่า

5) ส่วนรถไฟความเร็วสูงเชื่อมสามสนามบิน ไม่ใช่รถไฟแอร์พอร์ตลิ้งค์ที่เชื่อมต่อสนามบินโดยไม่ต้องมีการ check in และ check out แต่เป็นระบบรถไฟโดยสารที่เป็นธุรกิจโดยสารปกตินั้น มีความจำเป็นใด โดยเฉพาะจะปล่อยแอร์พอร์ตลิ้งค์เดิมให้เสียหายต่อไปหรือไม่ เลขาธิการคณะกรรมการนโยบายการพัฒนาระเบียงเศรษฐกิจพิเศษภาคตะวันออก ได้กล่าวชี้แจงว่า รถไฟความเร็วสูงเชื่อม 3 สนามบิน วัตถุประสงค์หลักอย่างหนึ่งคือรองรับผู้โดยสารเชื่อมระหว่างกรุงเทพฯกับสนามบินอู่ตะเภา จึงต้องการ check in check out ที่สถานีมักกะสัน การเชื่อมต่อ 3 สนามบินจะทำให้กิจการของแอร์พอร์ตลิงค์มีทางเลือกในการใช้บริการเพิ่มขึ้น เพราะผู้โดยสารจะสามารถเชื่อมการเดินทางโดยโครงข่ายที่เชื่อมต่อได้มากขึ้น
 
------------------------
ข้อ: สำนักงานเพื่อการพัฒนาระเบียงเศรษฐกิจพิเศษภาคตะวันออกกระทรวงอุตสาหกรรม 



ที่มา : http://www.thaigov.go.th/news/contents/details/6122