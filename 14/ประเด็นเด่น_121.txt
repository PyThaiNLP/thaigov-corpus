รัฐบาลไทย-ข่าวทำเนียบรัฐบาล-กระทรวงดิจิทัลฯ ชี้แจง กรณีการเผยแพร่เอกสารประกอบการประชุม ครม.ที่ยังไม่ได้มีการอนุมัติ







                                วันอังคารที่ 30 มกราคม 2561                              





    104  





      พิมพ์    
     
    
















   กระทรวงดิจิทัลฯ ชี้แจง กรณีการเผยแพร่เอกสารประกอบการประชุม ครม.ที่ยังไม่ได้มีการอนุมัติ
 

   กระทรวงดิจิทัลฯ ชี้แจง กรณีการเผยแพร่เอกสารประกอบการประชุม ครม.ที่ยังไม่ได้มีการอนุมัติ  





นาวาอากาศเอก สมศักดิ์ ขาวสุวรรณ์  รองปลัดกระทรวง ในฐานะโฆษกกระทรวง กระทรวงดิจิทัลเพื่อเศรษฐกิจและสังคม ชี้แจงตามที่โซเชียลมีเดียได้ส่งต่อและวิพากษ์วิจารณ์ภาพที่อ้างว่าเป็นเอกสารใช้ประกอบการประชุมคณะรัฐมนตรี ซึ่งเป็นหนังสือข้อสั่งการของนายกรัฐมนตรีถึงสำนักงานคณะกรรมการพัฒนาการเศรษฐกิจและสังคมแห่งชาติ ต่อโครงการพัฒนาศักยภาพของทรัพยากรมนุษย์ในอุดมศึกษา เพื่อรองรับการเปลี่ยนแปลงของบริบทโลก (ทุนพัฒนาอาจารย์) พ.ศ. 2561-2580 ทำให้เกิดความเข้าใจผิดจากผู้ใช้โซเชียลมีเดียและมีแนวโน้มถูกนำไปวิจารณ์ในทางลบ
 
ข้อสังเกต : เห็นสมควรพิจารณาให้สำนักเลขาธิการคณะรัฐมนตรีชี้แจงว่า หนังสือดังกล่าวอยู่ในการพิจารณาขั้นตอนใด  ขณะเดียวกันกระทรวงดิจิทัลเพื่อเศรษฐกิจและสังคมพิจารณาตักเตือนและป้องปรามไม่ให้เกิดขยายขอบเขตการเผยแพร่หนังสือฉบับนี้ ซึ่งจะเข้าข่ายความผิดตาม พ.ร.บ.คอมพิวเตอร์ฯ
 
กรณีนี้ กระทรวงดิจิทัลเพื่อเศรษฐกิจและสังคม ได้ตรวจสอบแล้วเห็นว่า หากการส่งต่อเอกสารประกอบการประชุม ครม. ที่ยังไม่ได้มีการอนุมัติ ดังกล่าว มีเนื้อหาข้อมูลประกอบที่บิดเบือนไม่เป็นความจริง จนเกิดความเสียหายต่อประชาชน หรือความมั่นคงปลอดภัยของประเทศ อาจเข้าข่ายเป็นการกระทำความผิดตามพระราชบัญญัติว่าด้วยการกระทำความผิดเกี่ยวกับคอมพิวเตอร์ พ.ศ. 2550 และที่แก้ไขเพิ่มเติม มาตรา 14 ซึ่งมีโทษจำคุกไม่เกินห้าปี หรือปรับไม่เกินหนึ่งแสนบาท หรือทั้งจำทั้งปรับ และผู้ที่เผยแพร่หรือส่งต่อข้อมูลที่เป็นความผิดดังกล่าวต้องได้รับโทษเช่นเดียวกัน
 
โดยที่ผ่านมา กระทรวงฯ ได้มีการประชาสัมพันธ์แจ้งเตือนผ่านสื่อต่าง ๆ ให้ประชาชนใช้ความระมัดระวังในการส่งต่อข้อความทางสื่อสังคมออนไลน์มาโดยตลอด ไม่ควรส่งต่อข้อมูลที่มิได้มาจากแหล่งที่น่าเชื่อถือ เพราะหากเป็นข้อมูลที่เข้าข่ายความผิดตามกฎหมายอาจทำให้ผู้ส่งต่อต้องรับโทษเช่นเดียวกับผู้กระทำผิดด้วย
 
ทั้งนี้ กระทรวงดิจิทัลเพื่อเศรษฐกิจและสังคม ได้ประชาสัมพันธ์แจ้งเตือนกรณีดังกล่าวทางเว็บไซต์ข่าว เว็บไซต์กระทรวงฯ และช่องทาง Social Media แล้ว และหากประชาชนมีข้อสงสัยสามารถสอบถามรายละเอียดเพิ่มเติมได้ที่ศูนย์บริการข้อมูลภาครัฐเพื่อประชาชน (Government Contact Center : GCC โทร 1111 
 
--------------------------



ที่มา : http://www.thaigov.go.th/news/contents/details/9602