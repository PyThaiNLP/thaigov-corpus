รัฐบาลไทย-ข่าวทำเนียบรัฐบาล-กรมสรรพากรชี้แจง กรณีข้อเรียกร้องให้นายกรัฐมนตรีสั่งการให้จัดเก็บภาษี จากบริษัทขุดเจาะน้ำมันแห่งหนึ่ง  







                                วันจันทร์ที่ 13 พฤศจิกายน 2560                              





    261  





      พิมพ์    
     
    
















   กรมสรรพากรชี้แจง กรณีข้อเรียกร้องให้นายกรัฐมนตรีสั่งการให้จัดเก็บภาษี จากบริษัทขุดเจาะน้ำมันแห่งหนึ่ง  
 

   อธิบดีกรมสรรพากรชี้แจง กรณีข้อเรียกร้องให้นายกฯ สั่งการให้จัดเก็บภาษีจากบริษัทขุดเจาะน้ำมันแห่งหนึ่งภายหลังมีคำวินิจฉัยของคณะกรรมการกฤษฎีกา ระบุได้ศึกษาคำวินิจฉัยที่เกี่ยวข้องกับภาษีสรรพากรอย่างละเอียด และได้ดำเนินการตามกฎหมายขั้นตอนที่เกี่ยวข้องแล้ว 





วันที่ 12 พฤศจิกายน 2560 นายประสงค์ พูนธเนศ อธิบดีกรมสรรพากร ชี้แจงกรณีที่ น.ส.รสนา โตสิตระกูล อดีต ส.ว.กทม. เรียกร้องนายกรัฐมนตรี ให้สั่งการหน่วยงานที่เกี่ยวข้องดำเนินการเรียกเก็บภาษีพร้อมเบี้ยปรับจากบริษัทขุดเจาะน้ำมันแห่งหนึ่ง ภายหลังจากมีคำวินิจฉัยของคณะกรรมการกฤษฎีกา นั้น
 
กรมสรรพากรขอเรียนว่า กรณีที่บริษัทขุดเจาะน้ำมันแห่งหนึ่งมีการขนส่งน้ำมันเชื้อเพลิงและผลิตภัณฑ์น้ำมันจากในราชอาณาจักรไปยังแท่นขุดเจาะปิโตรเลียมที่ตั้งอยู่บนไหล่ทวีป เพื่อใช้ในการสำรวจ และผลิตปิโตรเลียมตามที่เป็นข่าวนั้น มีความเกี่ยวข้องกับหน่วยงานราชการหลายหน่วยงาน และมีความซับซ้อนของข้อกฎหมาย เพื่อให้เกิดความเป็นธรรมกับภาคเอกชนและรักษาประโยชน์ของทางราชการ จึงได้มีการหารือไปยังสำนักงานคณะกรรมการกฤษฎีกาเพื่อขอคำวินิจฉัย
 
ภายหลังจากที่มีคำวินิจฉัยของสำนักงานคณะกรรมการกฤษฎีกาออกมาแล้ว กรมสรรพากรได้ศึกษาคำวินิจฉัยที่เกี่ยวข้องกับภาษีสรรพากรอย่างละเอียด และได้ดำเนินการตามกฎหมายและขั้นตอนที่เกี่ยวข้องเรียบร้อยแล้ว
 

-------------------------------- 



ที่มา : http://www.thaigov.go.th/news/contents/details/8019