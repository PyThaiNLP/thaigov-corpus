รัฐบาลไทย-ข่าวทำเนียบรัฐบาล-สกรศ. ชี้แจงข้อสังเกตเกี่ยวกับ ร่าง พ.ร.บ.เขตพัฒนาเศรษฐกิจพิเศษภาคตะวันออก (EEC)   







                                วันจันทร์ที่ 18 ธันวาคม 2560                              





    162  





      พิมพ์    
     
    
















   สกรศ. ชี้แจงข้อสังเกตเกี่ยวกับ ร่าง พ.ร.บ.เขตพัฒนาเศรษฐกิจพิเศษภาคตะวันออก (EEC)   
 

   เลขาธิการคณะกรรมการ นโยบายการพัฒนาระเบียงเศรษฐกิจพิเศษภาคตะวันออก ชี้แจงตามที่มีข้อสังเกตเกี่ยวกับร่าง พ.ร.บ.เขตพัฒนาเศรษฐกิจพิเศษภาคตะวันออก (EEC)  





วันที่ 15 ธันวาคม 2560  นายคณิศ แสงสุพรรณ เลขาธิการคณะกรรมการนโยบายการพัฒนาระเบียงเศรษฐกิจพิเศษภาคตะวันออก สำนักงานเพื่อการพัฒนาระเบียงเศรษฐกิจพิเศษภาคตะวันออก (สกรศ.) กระทรวงอุตสาหกรรม ชี้แจงตามที่มีข้อสังเกตเกี่ยวกับร่าง พ.ร.บ.เขตพัฒนาเศรษฐกิจพิเศษภาคตะวันออก (EEC) ใน 2 ข้อ ประกอบด้วย    
 
1. ร่าง พ.ร.บ.เขตพัฒนาเศรษฐกิจพิเศษภาคตะวันออกที่ผ่านมา ถูกหลายฝ่ายคัดค้านและโจมตีในลักษณะว่า เป็นการออกกฎหมายเพื่อเอื้อประโยชน์ให้ภาคเอกชนและนักลงทุนต่างชาติเข้ามาแสวงหาผลประโยชน์จากทรัพยากรในประเทศไทย โดยละเลยการรับฟังความคิดเห็นของประชาชนในพื้นที่ที่จะดำเนินโครงการ จึงเห็นสมควรเร่งขยายผลประชาสัมพันธ์เพื่อสร้างความรับรู้ตามประเด็นข้างต้นให้ประชาชนในพื้นที่ได้รับทราบโดยทั่วกัน
 
สกรศ. ขอชี้แจงประเด็นดังกล่าวว่า ที่ผ่านมา สกรศ. ตระหนักและให้ความสำคัญ รวมถึงดำเนินการอย่างต่อเนื่องในประเด็นการรับฟังความคิดเห็นต่อร่าง พระราชบัญญัติเขตพัฒนาพิเศษภาคตะวันออก พ.ศ. .… ของผู้มีส่วนได้ส่วนเสียของทุกภาคส่วน โดยเฉพาะภาคประชาชน ในหลาย ๆ ช่องทาง เช่น ประชุม สัมมนา ลงพื้นที่ทำกิจกรรม  สื่อออนไลน์ ฯลฯ  อย่างไรก็ตาม สกรศ. มีแผนการสร้างการรับรู้ เผยแพร่ข้อมูลข่าวสาร  การประชาสัมพันธ์ ทั้งในพื้นที่ EEC และภาพรวม ทั้งนี้รวมถึงทำความเข้าใจเกี่ยวกับ ร่างพระราชบัญญัติเขตพัฒนาพิเศษภาคตะวันออก พ.ศ. .… และการดำเนินการโครงการต่าง ๆ ของ EEC มากยิ่งขึ้น อย่างต่อเนื่อง ต่อทุกภาคส่วน
 
2. สื่อ นสพ. และโซเชียลมีเดียให้ความสนใจเป็นจำนวนน้อย สมควรพิจารณาเพิ่มช่องทางการเผยแพร่และสร้างรูปแบบการประชาสัมพันธ์
 
สกรศ. ขอชี้แจงว่า  การพิจารณาร่างพระราชบัญญัติเขตพัฒนาพิเศษภาคตะวันออก พ.ศ. .… ในแต่ละขั้นตอน มีการพิจารณาอย่างละเอียดรอบคอบ ดังนั้นการเผยแพร่ และสื่อสารข้อมูลในรายละเอียดแต่ละมาตรา จะต้องมีความรอบคอบในการนำเสนอเช่นกัน อย่างไรก็ตาม ที่ผ่านมา สกรศ. ได้มีการเผยแพร่ สื่อสาร ร่างพระราชบัญญัติเขตพัฒนาพิเศษภาคตะวันออก พ.ศ. .… ในภาพรวม อย่างต่อเนื่องทุกช่องทาง และเป็นไปอย่างต่อเนื่อง ในหลายช่องทาง อย่างไรก็ตาม สกรศ. มีแผนการเพิ่มช่องทางการเผยแพร่และสร้างรูปแบบการประชาสัมพันธ์ สร้างการรับรู้ รวมถึงทำความเข้าใจเกี่ยวกับ ร่างพระราชบัญญัติเขตพัฒนาพิเศษภาคตะวันออก พ.ศ. .… มากยิ่งขึ้น อย่างต่อเนื่อง และทั่วถึง ต่อทุกภาคส่วน
 
อย่างไรก็ตาม ทางสำนักงานฯ ยินดีให้ข้อมูลตอบข้อซักถามเพิ่มเติม โดยให้ติดต่อได้ที่ 02 033 8000
 

---------------------- 



ที่มา : http://www.thaigov.go.th/news/contents/details/8813