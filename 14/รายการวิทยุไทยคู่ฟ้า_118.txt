รัฐบาลไทย-ข่าวทำเนียบรัฐบาล-รัฐบาลเชิญชวนประชาชนร่วมงานส่งเสริมพระพุทธศาสนา







                                วันศุกร์ที่ 21 กรกฎาคม 2560                              





    203  





      พิมพ์    
     
    
















   รัฐบาลเชิญชวนประชาชนร่วมงานส่งเสริมพระพุทธศาสนา
 

   รณรงค์ให้ชาวพุทธ เลือกอาหารที่ดีต่อสุขภาพใส่บาตรพระสงฆ์ เพื่อให้พระสงฆ์มีสุขภาพพลานามัยดี มีกำลังในการสืบสานพระพุทธศาสนา 





             ต่อจากนี้ไป ขอเชิญรับฟังไทยคู่ฟ้า ครับ
 
          รัฐบาลเชิญชวนพุทธศาสนิกชนร่วมกิจกรรมส่งเสริมพระพุทธศาสนาเนื่องในเทศกาลอาสาฬหบูชาและเข้าพรรษา ณ วัดใกล้บ้านทั่วประเทศ ระหว่างวันที่ 8 – 9 ก.ค. 2560 โดยมีการจัดพิธีเจริญพระพุทธมนต์ ทำบุญ ฟังธรรม หล่อและแห่เทียนพรรษา รักษาศีล 5 ละเลิกอบายมุขตลอดช่วงเทศกาล นอกจากนี้ ยังได้รณรงค์ให้งดการใส่บาตรอาหารรสจัดทั้งเค็มจัด หวานจัด หรือมันจัดแด่พระสงฆ์ เพื่อป้องกันโรคความดันโลหิตสูง โรคเบาหวาน โรคหัวใจ และโรคอัมพฤกษ์อัมพาต ที่เกิดขึ้นกับพระสงฆ์จำนวนมาก ขณะเดียวกันรัฐบาลยังได้จัดกิจกรรมอาสาฬหบูชาอาเซียนในจังหวัดที่มีชายแดนติดกับประเทศเพื่อนบ้าน 16 จังหวัด เพื่อเชื่อมสัมพันธไมตรีและเผยแพร่วัฒนธรรมไทยให้แพร่หลายไปสู่มิตรประเทศในอาเซียนอีกด้วย
 
          ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี 



ที่มา : http://www.thaigov.go.th/news/contents/details/5391