รัฐบาลไทย-ข่าวทำเนียบรัฐบาล-รัฐบาลเห็นชอบจัดตั้งมหาวิทยาลัยศักยภาพสูงใน EECปฏิรูปเศรษฐกิจไทยด้วยนวัตกรรม







                                วันศุกร์ที่ 5 มกราคม 2561                              





    95  





      พิมพ์    
     
    
















   รัฐบาลเห็นชอบจัดตั้งมหาวิทยาลัยศักยภาพสูงใน EECปฏิรูปเศรษฐกิจไทยด้วยนวัตกรรม
 

   เพื่อเป็นหน่วยสนับสนุนวิชาการและพัฒนาบุคลากรในสาขาที่จำเป็นต่อการขับเคลื่อนอุตสาหกรรมเป้าหมาย ซึ่งยังไม่มีเปิดสอนในสถาบันการศึกษาในประเทศไทย 





ต่อจากนี้ไป ขอเชิญรับฟังไทยคู่ฟ้า ครับ
 
รัฐบาลเห็นชอบให้มหาวิทยาลัยคาร์เนกีเมลลอนจากสหรัฐอเมริกา ซึ่งมีความเชี่ยวชาญด้านเทคโนโลยีและนวัตกรรมเข้ามาจัดการศึกษาร่วมกับสถาบันเทคโนโลยีพระจอมเกล้าเจ้าคุณทหารลาดกระบังในพื้นที่โครงการระเบียงเศรษฐกิจภาคตะวันออก หรือ EEC ภายใต้ชื่อมหาวิทยาลัยซีเอ็มเคแอล โดยจะเปิดหลักสูตรร่วมกันในระดับปริญญาโทและเอกในด้านวิศวกรรมไฟฟ้าและคอมพิวเตอร์ รวมทั้งให้บริการด้านธุรกิจดิจิทัล การแพทย์ พลังงานทางเลือก โลจิสติกส์และขนส่ง หุ่นยนต์สมองกล เป็นต้น ทั้งนี้ เพื่อสร้างและพัฒนาบุคลากรของไทยให้คุณภาพมากขึ้น และเป็นกำลังสำคัญในการปฏิรูปเศรษฐกิจไทยด้วยนวัตกรรมอย่างเป็นรูปธรรมและยั่งยืนภายใน 5 ปี โดยสอดคล้องกับแนวทางการพัฒนาประเทศตามนโยบายไทยแลนด์ 4.0
 
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี



ที่มา : http://www.thaigov.go.th/news/contents/details/9194