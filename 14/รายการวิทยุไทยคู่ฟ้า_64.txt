รัฐบาลไทย-ข่าวทำเนียบรัฐบาล-รัฐบาลขอให้แรงงานมั่นใจ ไทยแลนด์ 4.0 ไม่ทำให้ตกงาน







                                วันศุกร์ที่ 19 พฤษภาคม 2560                              





    329  





      พิมพ์    
     
    
















   รัฐบาลขอให้แรงงานมั่นใจ ไทยแลนด์ 4.0 ไม่ทำให้ตกงาน
 

   แรงงาน เป็นปัจจัยสำคัญของการพัฒนา ดังนั้น การเข้าสู่ยุคไทยแลนด์ 4.0 นำเทคโนโลยีและนวัตกรรม มาใช้เพิ่มมูลค่าการผลิต สินค้าและบริการ จึงไม่ได้ทำให้ประชาชนตกงาน กลับกัน แรงงานจะมีศักยภาพสูงขึ้น เพื่อนำพาประเทศก้าวข้ามความยากจนไปด้วยกัน 





  ต่อจากนี้ไป ขอเชิญรับฟังไทยคู่ฟ้า ครับ
 
รัฐบาลเร่งพัฒนาศักยภาพแรงงานไทยให้แข่งขันได้มากขึ้นในตลาดแรงงานสากล ทั้งด้านภาษาและทักษะฝีมือ โดยขอให้แรงงานทุกคนเตรียมพร้อมที่จะก้าวเข้าสู่ยุคไทยแลนด์ 4.0 ด้วยการเรียนรู้และประยุกต์ใช้นวัตกรรมและเทคโนโลยีเข้ามาช่วยสร้างมูลค่าเพิ่มให้แก่ผลผลิต เพิ่มช่องทางทางการค้า และยกระดับรายได้ให้สูงขึ้น ทั้งนี้ นายกรัฐมนตรีให้ความสำคัญกับการพัฒนาแรงงานเพราะถือเป็นหัวใจของการพัฒนาประเทศ โดยขอให้พี่น้องแรงงานปรับตัวและมุ่งมั่นพัฒนาตนเอง รวมทั้งต้องการเชิญชวนให้พ่อแม่ผู้ปกครองส่งเสริมให้บุตรหลานเรียนสายอาชีพ เมื่อเรียนจบแล้วมีงานทำทันที และยังสนับสนุนให้ประเทศไทยเกิดความเจริญก้าวหน้าจากกำลังคนที่มีทักษะฝีมือ และก้าวพ้นจากกับดักรายได้ปานกลาง
 
ร่วมเดินหน้าประเทศไทย กับสำนักโฆษก สำนักเลขาธิการนายกรัฐมนตรี



ที่มา : http://www.thaigov.go.th/news/contents/details/3836