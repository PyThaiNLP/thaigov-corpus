รัฐบาลไทย-ข่าวทำเนียบรัฐบาล-รัฐมนตรีช่วยก.อุตฯ เป็นประธานเปิดงานศูนย์ปฏิรูปอุตสาหกรรม (ITC) จ.อุบลราชธานี







                                วันพฤหัสบดีที่ 15 กุมภาพันธ์ 2561                              





    48  





      พิมพ์    
     
    
















   รัฐมนตรีช่วยก.อุตฯ เป็นประธานเปิดงานศูนย์ปฏิรูปอุตสาหกรรม (ITC) จ.อุบลราชธานี
 

   รัฐมนตรีช่วยก.อุตฯ เป็นประธานเปิดงานศูนย์ปฏิรูปอุตสาหกรรม (ITC) จ.อุบลราชธานี 





   วันนี้ (15 กุมภาพันธ์ 2561) นายสมชาย หาญหิรัญ รัฐมนตรีช่วยว่าการกระทรวงอุตสาหกรรม เป็นประธานเปิดงานศูนย์ปฏิรูปอุตสาหกรรม (ITC) (Industry Transformation Center: ITC) จังหวัดอุบลราชธานี และเยี่ยมชมการจัดแสดงนิทรรศการ “ITC SMART SME ด้วยเทคโนโลยี 4.0” โดยหน่วยงานภาครัฐและเอกชนในพื้นที่ โดยมีนางเบญจมาพร เอกฉัตร์ ผู้ตรวจราชการกระทรวงอุตสาหกรรม นายกอบชัย สังสิทธิสวัสดิ์ อธิบดีกรมส่งเสริมอุตสาหกรรม นายเฉลิมพล มั่งคั่ง รองผู้ว่าราชการจังหวัดอุบลราชธานี ผู้บริหารกระทรวงอุตสาหกรรม ผู้บริหารสมาคมการบรรจุภัณฑ์ไทย สถาบันการศึกษาต่างๆสื่อมวลชนร่วมเปิดงาน

รัฐมนตรีช่วยว่าการกระทรวงอุตสาหกรรม กล่าวว่า กระทรวงอุตสาหกรรม ได้จัดตั้ง “ศูนย์ปฏิรูปอุตสาหกรรม หรือ Industry Transformation Center (ITC)” เพื่อทำหน้าที่เชื่อมโยงหน่วยงานวิจัย หน่วยงานการศึกษา ผู้ประกอบการในภาคอุตสาหกรรมในปัจจุบัน และนักนวัตกรรมหรือผู้ประกอบการที่เป็น Start Up ต่างๆ โดยการทำงานของศูนย์ ITC นั้นจะเป็นการทำงานในลักษณะประชารัฐ คือ นำผู้ประกอบการตั้งแต่ ต้นน้ำ กลางน้ำ และปลายน้ำ มาทำงานร่วมกับหน่วยงานวิจัย หรือเจ้าของเทคโนโลยี เพื่อสนับสนุนและตอบโจทย์ผู้ประกอบการ นักนวัตกรรมหรือ Start Up

ซึ่งในเบื้องต้นศูนย์ ITC แห่งนี้สร้างขึ้นเพื่อให้บริการเครื่องจักรและเทคโนโลยีที่ทันสมัย เพื่อแสดงให้เห็นถึงภาครัฐได้บูรณาการการทำงานแล้วอย่างเป็นรูปธรรม และพร้อมที่จะให้บริการแก่ผู้ประกอบการ SMEs โดยเฉพาะอย่างยิ่งการออกแบบและพัฒนาบรรจุภัณฑ์เพื่อสร้างมูลค่าเพิ่มให้กับสินค้าด้วย  นอกจากนี้การทำงานของศูนย์ยังจะเชื่อมโยงกับหมู่บ้านอุตสาหกรรมสร้างสรรค์(CIV) จึงขอเชิญชวนให้ผู้ประกอบการเอสเอ็มอีมาใช้บริการของศูนย์นี้ซึ่งตั้งอยู่ในบริเวณศูนย์ส่งเสริมอุตสาหกรรมภาคที่ 7 ถนนคลังอาวุธ ตำบลขามใหญ่ อำเภอเมือง จังหวัดอุบลราชธานี #industryprmoi #กระทรวงอุตสาหกรรม




ที่มา : http://www.thaigov.go.th/news/contents/details/10120