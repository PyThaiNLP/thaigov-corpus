รัฐบาลไทย-ข่าวทำเนียบรัฐบาล-นายกรัฐมนตรีตรวจเยี่ยมโครงการการพัฒนาอ่างเก็บน้ำธวัชชัยเป็นแหล่งท่องเที่ยวเชิงอนุรักษ์ประชารัฐ 







                                วันจันทร์ที่ 17 ตุลาคม 2559                              





    386  













   นายกรัฐมนตรีตรวจเยี่ยมโครงการการพัฒนาอ่างเก็บน้ำธวัชชัยเป็นแหล่งท่องเที่ยวเชิงอนุรักษ์ประชารัฐ 
 

   นายกรัฐมนตรีรับฟังการบรรยายสรุปการพัฒนาอ่างเก็บน้ำธวัชชัย เพื่อสร้างเป็นแหล่งน้ำขนาดใหญ่ พัฒนาเป็นแหล่งท่องเที่ยวของจังหวัดร้อยเอ็ด 





   วันนี้ (24 ส.ค.59) เวลา 14.45 น. ณ อ่างเก็บน้ำธวัชชัย อ.ธวัชบุรี จ.ร้อยเอ็ด พลเอก ประยุทธ์ จันทร์โอชา นายกรัฐมนตรี และคณะ เดินทางมารับฟังการบรรยายสรุปการพัฒนาอ่างเก็บน้ำธวัชชัย ซึ่งเป็นแหล่งน้ำขนาดใหญ่พัฒนาเป็นแหล่งท่องเที่ยวของจังหวัดร้อยเอ็ด พื้นที่ประมาณ 1,870 ไร่ เป็นการพัฒนาในรูปแบบประชารัฐ โดยจังหวัดร้อยเอ็ดร่วมกับหน่วยทหาร ท้องถิ่น และภาคเอกชน เพื่อสร้างเป็นสวนสาธารณะเฉลิมพระเกียรติสมเด็จพระเทพรัตนราชสุดาฯ สยามบรมราชกุมารี เนื่องในวโรกาสทรงเจริญพระชนมพรรษา 60 พรรษา และเป็นแหล่งท่องเที่ยวเชิงอนุรักษ์ ศูนย์การประชุมสัมมนา และนันทนาการ บริเวณโดยรอบจะให้มีการปลูกต้นไม้ ดอกไม้มงคล 84 ต้น อาทิ ต้นอินทนิลบก ต้นทองกวาว ฯลฯ โดยนายกรัฐมนตรีได้ปลูกต้นมหาโชค จากนั้นได้ปล่อยปลาตะเพียนขาวและปลายี่สกเทศ จำนวน 15 ถุง เพื่อเฉลิมพระเกียรติสมเด็จพระนางเจ้าสิริกิติ์พระบรมราชินีนาถ เนื่องในโอกาสมหามงคลเฉลิมพระชนมพรรษา 84 พรรษา ร่วมกับประชาชน ก่อนเดินทางกลับกรุงเทพมหานคร


-------------------------------------


กลุ่มประชาสัมพันธ์และเผยแพร่ สำนักโฆษก 



ที่มา : http://www.thaigov.go.th/news/contents/details/257