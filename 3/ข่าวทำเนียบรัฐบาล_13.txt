รัฐบาลไทย-ข่าวทำเนียบรัฐบาล-นายกรัฐมนตรีมอบโอวาทปลูกจิตสำนึกแก่นักศึกษาในฐานะ “สื่อรุ่นใหม่ ต้านภัยคอร์รัปชั่น” เน้นย้ำให้สร้างสื่อชี้นำสังคมไปในทางที่ถูกต้อง







                                วันจันทร์ที่ 17 ตุลาคม 2559                              





    288  













   นายกรัฐมนตรีมอบโอวาทปลูกจิตสำนึกแก่นักศึกษาในฐานะ “สื่อรุ่นใหม่ ต้านภัยคอร์รัปชั่น” เน้นย้ำให้สร้างสื่อชี้นำสังคมไปในทางที่ถูกต้อง
 

   นายกรัฐมนตรีมอบโอวาทปลูกจิตสำนึกแก่นักศึกษาในฐานะ “สื่อรุ่นใหม่ ต้านภัยคอร์รัปชั่น” เน้นย้ำให้สร้างสื่อชี้นำสังคมไปในทางที่ถูกต้อง 





วันนี้ (2 กันยายน 2559) เวลา 08.30 น. ณ ห้องสีม่วง ตึกไทยคู่ฟ้า พลเอก ประยุทธ์ จันทร์โอชา นายกรัฐมนตรีมอบโอวาทการปลูกจิตสำนึกแก่นักศึกษาในฐานะ “สื่อรุ่นใหม่ ต้านภัยคอร์รัปชั่น” ที่ได้รับรางวัล จำนวน 7 ทีม 39 คน จากนักศึกษามหาวิทยาลัยราชภัฎและมหาวิทยาลัยเทคโนโลยีราชมงคลทั่วประเทศ จัดโดย องค์กรต่อต้านคอร์รัปชั่น (ประเทศไทย) เพื่อส่งเสริมให้นักศึกษาเข้ามามีส่วนร่วมรณรงค์ต่อต้านการทุจริตคอร์รัปชั่น และเปิดโอกาสให้เด็กรุ่นใหม่แสดงศักยภาพและการนำเสนอสื่อรุ่นใหม่เกี่ยวกับการทุจริตคอร์รัปชั่น
โอกาสนี้ นายกรัฐมนตรีได้กล่าวมอบโอวาทการปลูกจิตสำนักแก่นึกศึกษาในฐานะ “สื่อรุ่นใหม่ ต้านภัยคอร์รัปชั่น” ตอนหนึ่งว่า โครงการดังกล่าวเป็นโครงการที่ดี และน่าชื่นชมเพราะเปิดโอกาสให้เด็กรุ่นใหม่ได้แสดงออกถึงความสนใจเรื่องการทุจริตคอร์รัปชั่น ซึ่งจะเป็นกำลังที่สำคัญนำพาประเทศชาติให้ปลอดภัย และไม่เกิดปัญหาอีกในอนาคต
พร้อมกล่าวถึง การนำเสนอสื่อ สารคดีสั้น และอินโฟกราฟฟิคเกี่ยวกับการทุจริตคอร์รัปชั่น ในปัจจุบันว่าจะต้องแสดงให้เห็นถึงแนวคิดของคนรุ่นใหม่ และให้ดูสภาวะแวดล้อม ข้อเท็จจริง พร้อมทั้งให้ดูความเปลี่ยนแปลงของสถานการณ์สังคมทั้งภายในและภายนอกประกอบการนำเสนอ อีกทั้งต้องแสดงให้เห็นถึงผลกระทบ ความเสียหาย ผลประโยชน์ที่จะได้รับ ตลอดจนการสร้างแรงจูงใจที่สามารถชี้นำสังคมไปในทางที่ถูกต้อง เพราะการแก้ไขปัญหาการทุจริตคอร์รัปชั่นจะประสบความสำเร็จได้ต้องอาศัยความร่วมมือของคนในสังคม โดยต้องเริ่มจากตัวเอง ครอบครัว สังคม และประเทศชาติ รวมถึงการปลูกจิตสำนึกให้คนมีคุณธรรม มีจริยธรรม
นายกรัฐมนตรีกล่าวต่อไปว่า จากสถานการณ์การทุจริตคอร์รัปชั่นของประเทศที่ผ่านมา ไม่ว่ารัฐบาลจะพยายามแก้ไขเพียงใดก็ยังมีการทุจริตคอร์รัปชั่นเกิดขึ้น แต่สถานการณ์ได้ลดลงจากเดิม ซึ่งจากการจัดลำดับทั้งภายในและภายนอกประเทศการทุจริตคอร์รัปของประเทศไทยอยู่ในลำดับที่ดีขึ้น ส่งผลต่อการค้า การลงทุนมากขึ้นตามลำดับด้วย
-----------------------------------------
กลุ่มประชาสัมพันธ์และเผยแพร่



ที่มา : http://www.thaigov.go.th/news/contents/details/294