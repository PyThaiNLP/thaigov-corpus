รัฐบาลไทย-ข่าวทำเนียบรัฐบาล-นายกรัฐมนตรีร่วมประชุมสมัชชาสหประชาชาติ สมัยสามัญ ครั้งที่ 71 และเป็นประธานการประชุมระดับรัฐมนตรี G77  ณ นครนิวยอร์ก สหรัฐอเมริกา







                                วันเสาร์ที่ 22 ตุลาคม 2559                              





    359  













   นายกรัฐมนตรีร่วมประชุมสมัชชาสหประชาชาติ สมัยสามัญ ครั้งที่ 71 และเป็นประธานการประชุมระดับรัฐมนตรี G77  ณ นครนิวยอร์ก สหรัฐอเมริกา
 

   นายกรัฐมนตรีร่วมประชุมสมัชชาสหประชาชาติ สมัยสามัญ ครั้งที่ 71 และเป็นประธานการประชุมระดับรัฐมนตรี G77  ณ นครนิวยอร์ก สหรัฐอเมริกา 





วันนี้  (16 กันยายน  2559) พลตรี วีรชน สุคนธปฏิภาค รองโฆษกประจำสำนักนายกรัฐมนตรี  เปิดเผยแก่สื่อมวลชนในโอกาสพลเอกประยุทธ์ จันทร์โอชา นายกรัฐมนตรี จะเข้าร่วมการประชุมสมัชชาสหประชาชาติ สมัยสามัญ ครั้งที่ 71 ณ นครนิวยอร์ก สหรัฐอเมริกา ระหว่างวันที่ 18-25 กันยายน 2559 นี้  โดยจะร่วมกล่าวถ้อยแถลงในการอภิปรายทั่วไปในหัวข้อ  “The Sustainable Development Goals: the Universal push to transform our world”  และเป็นประธานการประชุม G77   Ministerial Meeting พร้อมทั้งมีกำหนดพบหารือกับผู้นำประเทศ ภาคเอกชนชั้นนำของสหรัฐ และชุมชนไทยในสหรัฐอเมริกา ด้วย
รองโฆษกประจำสำนักนายกรัฐมนตรีกล่าวว่า การเดินทางไปเข้าร่วมการประชุมสมัชชาสหประชาชาติ สมัยสามัญ ครั้งที่ 71 ของนายกรัฐมนตรีและคณะในครั้งนี้  สะท้อนเห็นว่า นายกรัฐมนตรีในฐานะหัวหน้ารัฐบาลได้รับความไว้วางใจจากประชาชน ขณะเดียวกันประชาคมโลกเชื่อมั่นไทย ที่คงบทบาทอย่างสร้างสรรค์ในฐานะสมาชิกประชาคมระหว่างประเทศ รวมทั้งการทำหน้าที่ประธาน G77 ในการเป็นสะพานเชื่อมความร่วมมือระหว่างกลุ่มประเทศพัฒนาและกำลังพัฒนา ขับเคลื่อนความร่วมมือด้านเศรษฐกิจและสังคมของกลุ่มประเทศกำลังพัฒนา ผลักดันแนวคิดภายใต้หลักการปรัชญาเศรษฐกิจพอเพียงเพื่อการบรรลุเป้าหมายการพัฒนาอย่างยั่งยืนของสหประชาชาติ  (SEP for SDGs)  นายกรัฐมนตรียังจะใช้โอกาสนี้ ยืนยันรัฐบาลเดินหน้าตามแผนโรดแมปเพื่อประเทศไทย มั่นคง มั่นคั่ง ยั่งยืน และมีประชาธิปไตยที่มีธรรมภิบาล
สำหรับภารกิจของนายกรัฐมนตรีระหว่างการเข้าร่วมการประชุมสมัชชาสหประชาชาติ สมัยสามัญ ครั้งที่ 71 นอกจากการกล่าวถ้อยแถลงในการอภิปรายทั่วไปของการประชุมสมัชชาสหประชาชาติ สมัยสามัญ ครั้งที่ 71 แล้ว นายกรัฐมนตรียังจะเข้าร่วมการประชุมในกรอบสมัชชาสหประชาชาติ และกิจกรรมคู่ขนานในวาระอื่นๆ  อาทิ การประชุมสุดยอดระดับผู้นำด้านผู้ลี้ภัยของประธานาธิบดีสหรัฐ ฯ (President Obama’s Leader’s Summit on Refugees) การประชุมระดับสูงเรื่องการดื้อยาต้านจุลชีพ (Anti-Microbial Resistance – AMR)  กิจกรรมระดับสูงเกี่ยวกับการใช้บังคับของความตกลงปารีส (High-level Event on the Entry into Force of the Paris Agreement) รวมทั้งเป็นประธานเปิดการประชุมระดับรัฐมนตรีกลุ่ม 77  และร่วมงานเลี้ยงรับรองในฐานะประธานกลุ่ม 77 พร้อมทั้งหารือผู้นำประเทศ พบปะภาคเอกชนชั้นนำของสหรัฐอเมริกา และชุมชนไทยในสหรัฐ ฯ ด้วย
รองโฆษกประจำสำนักนายกรัฐมนตรี ยังกล่าวว่า การประชุมสมัชชาสหประชาชาติ สมัยสามัญ ครั้งที่ 71 ณ นครนิวยอร์ก สหรัฐอเมริกา จะเป็นการประชุมเต็มคณะปีแรก หลังจากที่สหประชาชาติ ได้ประกาศเป้าหมายเพื่อการพัฒนาอย่างยั่งยืนในปี 2030  โดยนายกรัฐมนตรีจะกล่าวถ้อยแถลงร่วมกับประมุข ผู้นำและผู้แทนประเทศต่างๆ กว่า 195 คน ในหัวข้อ คือ “The Sustainable Development Goals: the universal push to transform our world” เพื่อแสดงวิสัยทัศน์และหยิบยกบทบาทของไทยในภารกิจ 3 เสาสำคัญของสหประชาชาติ คือ ด้านเศรษฐกิจและการพัฒนา ด้านสังคม และความมั่นคง รวมทั้งย้ำหลักการปรัชญาของเศรษฐกิจพอเพียงเพื่อการพัฒนาอย่างยั่งยืนด้วย
ทั้งนี้ นายกรัฐมนตรีและคณะมีกำหนดการออกจากประเทศไทยในวันอาทิตย์ที่ 18 กันยายน 2559 เวลา 23.45 น. โดยสายการบินไทย และเดินทางกลับถึงไทยในวันอาทิตย์ที่ 25 กันยายน 2559 เวลา 06.25 น. ณ ท่าอากาศยานสุวรรณภูมิ
__________________



ที่มา : http://www.thaigov.go.th/news/contents/details/366