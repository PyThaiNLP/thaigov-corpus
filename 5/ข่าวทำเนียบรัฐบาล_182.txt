รัฐบาลไทย-ข่าวทำเนียบรัฐบาล-นายกรัฐมนตรีนำคณะรัฐมนตรีทำบุญตักบาตรพระสงฆ์เนื่องในพระราชพิธีทรงบำเพ็ญพระราชกุศลปัญญาสมวาร 50 วัน  ถวายพระบรมศพพระบาทสมเด็จพระปรมินทรมหาภูมิพลอดุลยเดช 







                                วันพฤหัสบดีที่ 1 ธันวาคม 2559                              





    222  













   นายกรัฐมนตรีนำคณะรัฐมนตรีทำบุญตักบาตรพระสงฆ์เนื่องในพระราชพิธีทรงบำเพ็ญพระราชกุศลปัญญาสมวาร 50 วัน  ถวายพระบรมศพพระบาทสมเด็จพระปรมินทรมหาภูมิพลอดุลยเดช 
 

   นายกรัฐมนตรี เป็นประธานในพิธีทำบุญตักบาตรพระสงฆ์  เนื่องในพระราชพิธีทรงบำเพ็ญพระราชกุศลปัญญาสมวาร ครบ 50 วัน ถวายพระบรมศพพระบาทสมเด็จพระปรมินทรมหาภูมิพลอดุลยเดช   





   วันนี้ (1 ธันวาคม 2559) เวลา 07.00 น. ณ ทำเนียบรัฐบาล  พลเอก ประยุทธ์ จันทรโอชา นายกรัฐมนตรี เป็นประธานในพิธีทำบุญตักบาตรพระสงฆ์  เนื่องในพระราชพิธีทรงบำเพ็ญพระราชกุศลปัญญาสมวาร ครบ 50 วัน ถวายพระบรมศพพระบาทสมเด็จพระปรมินทรมหาภูมิพลอดุลยเดช  โดยมี คณะรัฐมนตรี คู่สมรสคณะรัฐมนตรี ข้าราชการ และเจ้าหน้าที่ร่วมทำบุญตักบาตรเป็นจำนวนมาก

โอกาสนี้ นายกรัฐมนตรีประกอบพิธีด้วยการจุดธูปเทียนบูชาพระรัตนตรัย เจ้าหน้าที่อาราธนาศีล พระสงฆ์ให้ศีลและเจริญพระพุทธมนต์  ถวายผ้าไตรพระสงฆ์  จำนวน 9 รูป  จากนั้นได้ถวายเครื่องไทยธรรมร่วมกับคณะรัฐมนตรี คู่สมรสคณะรัฐมนตรี พระสงฆ์สวดอนุโมทนา   พร้อมกรวดน้ำรับพร  ประธานสงฆ์ปะพรมน้ำพระพุทธมนต์ 

ภายหลังเสร็จสิ้นพิธีสงฆ์ นายกรัฐมนตรี คณะรัฐมนตรี พร้อมคู่สมรสคณะรัฐมนตรี  ได้เดินไปยังบริเวณสนามหญ้าหน้าตึกไทยคู่ฟ้า  เพื่อร่วมทำบุญตักบาตรพระสงฆ์ จำนวน 89 รูป พร้อมกับข้าราชการและเจ้าหน้าที่  เพื่อเป็นการทำบุญอุทิศถวายพระบรมศพพระบาทสมเด็จพระปรมินทรมหาภูมิพลอดุลยเดช ในวาระครบรอบวันสวรรคตครบรอบวันปัญญาสมวารครบ 50 วัน
 
 
********************************
กลุ่มยุทธศาสตร์และแผนการประชาสัมพันธ์ สำนักโฆษก
 
  



ที่มา : http://www.thaigov.go.th/news/contents/details/939