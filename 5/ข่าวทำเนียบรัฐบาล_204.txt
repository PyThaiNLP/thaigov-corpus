รัฐบาลไทย-ข่าวทำเนียบรัฐบาล-สมเด็จพระเจ้าอยู่หัวมหาวชิราลงกรณ บดินทรเทพยวรางกูร ทรงพระกรุณาโปรดเกล้าฯ ให้รัฐมนตรีพ้นจากความเป็นรัฐมนตรีและแต่งตั้งรัฐมนตรี







                                วันศุกร์ที่ 16 ธันวาคม 2559                              





    206  





      พิมพ์    
     
    
















   สมเด็จพระเจ้าอยู่หัวมหาวชิราลงกรณ บดินทรเทพยวรางกูร ทรงพระกรุณาโปรดเกล้าฯ ให้รัฐมนตรีพ้นจากความเป็นรัฐมนตรีและแต่งตั้งรัฐมนตรี
 

   สมเด็จพระเจ้าอยู่หัวมหาวชิราลงกรณ บดินทรเทพยวรางกูร ทรงพระกรุณาโปรดเกล้าฯ ให้รัฐมนตรีพ้นจากความเป็นรัฐมนตรีและแต่งตั้งรัฐมนตรี
 





ประกาศ
ให้รัฐมนตรีพ้นจากความเป็นรัฐมนตรีและแต่งตั้งรัฐมนตรี
-------------------------------
สมเด็จพระเจ้าอยู่หัวมหาวชิราลงกรณ บดินทรเทพยวรางกูร
                 สมเด็จพระเจ้าอยู่หัวมหาวชิราลงกรณ บดินทรเทพยวรางกูร มีพระราชโองการโปรดเกล้าฯ ให้ประกาศว่า
                 โดยที่นายกรัฐมนตรีได้กราบบังคมทูลว่า ได้มีรัฐมนตรีลาออกบางตำแหน่ง และสมควรปรับปรุงรัฐมนตรีบางตำแหน่ง เพื่อความเหมาะสมและบังเกิดประโยชน์ต่อการบริหารราชการแผ่นดิน
                 อาศัยอำนาจตามความในมาตรา ๑๙ ของรัฐธรรมนูญแห่งราชอาณาจักรไทย (ฉบับชั่วคราว) พุทธศักราช ๒๕๕๗ ซึ่งแก้ไขเพิ่มเติมโดยรัฐธรรมนูญแห่งราชอาณาจักรไทย (ฉบับชั่วคราว) พุทธศักราช ๒๕๕๗ แก้ไขเพิ่มเติม (ฉบับที่ ๑) พุทธศักราช ๒๕๕๘ จึงทรงพระกรุณาโปรดเกล้าฯให้รัฐมนตรีพ้นจากความเป็นรัฐมนตรีและแต่งตั้งรัฐมนตรี ดังต่อไปนี้
                ๑. ให้รัฐมนตรีพ้นจากความเป็นรัฐมนตรี ดังต่อไปนี้
                     หม่อมหลวงปนัดดา ดิศกุล                         รัฐมนตรีประจำสำนักนายกรัฐมนตรี
พ้นจากความเป็นรัฐมนตรี
                    นายสุวพันธุ์ ตันยุวรรธนะ                             รัฐมนตรีประจำสำนักนายกรัฐมนตรี
พ้นจากความเป็นรัฐมนตรี
                    นายออมสิน ชีวะพฤกษ์                               รัฐมนตรีช่วยว่าการกระทรวงคมนาคม
พ้นจากความเป็นรัฐมนตรี
                     นายสุวิทย์ เมษินทรีย์                                รัฐมนตรีช่วยว่าการกระทรวงพาณิชย์
พ้นจากความเป็นรัฐมนตรี
                     นายพิเชฐ ดุรงคเวโรจน์                              รัฐมนตรีว่าการกระทรวงวิทยาศาสตร์และเทคโนโลยี
พ้นจากความเป็นรัฐมนตรี
                     นายธีระเกียรติ เจริญเศรษฐศิลป์                  รัฐมนตรีช่วยว่าการกระทรวงศึกษาธิการ
พ้นจากความเป็นรัฐมนตรี
                     นางอรรชกา สีบุญเรือง                              รัฐมนตรีว่าการกระทรวงอุตสาหกรรม
พ้นจากความเป็นรัฐมนตรี
            ๒. ให้แต่งตั้งรัฐมนตรี ดังต่อไปนี้
                     นายออมสิน ชีวะพฤกษ์                             เป็นรัฐมนตรีประจำสำนักนายกรัฐมนตรี
                     นายสุวิทย์ เมษินทรีย์                                เป็นรัฐมนตรีประจำสำนักนายกรัฐมนตรี
                     นายวีระศักดิ์ ฟูตระกูล                               เป็นรัฐมนตรีช่วยว่าการกระทรวงการต่างประเทศ
                     นางสาวชุติมา บุณยประภัศร                       เป็นรัฐมนตรีช่วยว่าการกระทรวงเกษตร
                                                                                และสหกรณ์
                      นายพิชิต อัคราทิตย์                                เป็นรัฐมนตรีช่วยว่าการกระทรวงคมนาคม
                      นายพิเชฐ ดุรงคเวโรจน์                            เป็นรัฐมนตรีว่าการกระทรวงดิจิทัลเพื่อเศรษฐกิจ
                                                                                และสังคม
                      นายสนธิรัตน์ สนธิจิรวงศ์                          เป็นรัฐมนตรีช่วยว่าการกระทรวงพาณิชย์
                      นายสุวพันธุ์ ตันยุวรรธนะ                           เป็นรัฐมนตรีว่าการกระทรวงยุติธรรม
                      นางอรรชกา สีบุญเรือง                             เป็นรัฐมนตรีว่าการกระทรวงวิทยาศาสตร์
                                                                                และเทคโนโลยี
                      นายธีระเกียรติ เจริญเศรษฐศิลป์                เป็นรัฐมนตรีว่าการกระทรวงศึกษาธิการ
                      หม่อมหลวงปนัดดา ดิศกุล                        เป็นรัฐมนตรีช่วยว่าการกระทรวงศึกษาธิการ
                      นายอุตตม สาวนายน                               เป็นรัฐมนตรีว่าการกระทรวงอุตสาหกรรม
            ทั้งนี้ ตั้งแต่บัดนี้เป็นต้นไป
                                 ประกาศ ณ วันที่ ๑๕ ธันวาคม พุทธศักราช ๒๕๕๙ เป็นปีที่ ๑ ในรัชกาลปัจจุบัน
     ผู้รับสนองพระราชโองการ
   พลเอก ประยุทธ์ จันทร์โอชา
          นายกรัฐมนตรี 



ที่มา : http://www.thaigov.go.th/news/contents/details/1056