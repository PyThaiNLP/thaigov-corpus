รัฐบาลไทย-ข่าวทำเนียบรัฐบาล-นายกรัฐมนตรี นำเจ้าหน้าที่ทำเนียบรัฐบาลตีปิงปอง พร้อมย้ำให้ความสำคัญและสนับสนุนกีฬาทุกประเภท







                                วันพุธที่ 21 ธันวาคม 2559                              





    214  













   นายกรัฐมนตรี นำเจ้าหน้าที่ทำเนียบรัฐบาลตีปิงปอง พร้อมย้ำให้ความสำคัญและสนับสนุนกีฬาทุกประเภท
 

   นายกรัฐมนตรี นำเจ้าหน้าที่ทำเนียบรัฐบาลตีปิงปอง พร้อมย้ำให้ความสำคัญและสนับสนุนกีฬาทุกประเภท 





   วันนี้ (21 ธันวาคม 2559) เวลา 15:10 น. ณ ตึกสันติไมตรี ทำเนียบรัฐบาล พลเอก ประยุทธ์ จันทร์โอชา นายกรัฐมนตรี นำข้าราชการ พนักงานราชการ และเจ้าหน้าที่ทำเนียบรัฐบาล เล่นกีฬาประจำทุกในทุกสัปดาห์เพื่อเสริมสร้างสุขภาพร่างกายให้แข็งแรง อีกทั้งเป็นการสนับสนุนให้คนไทยหันมาออกกำลังกายกันมากขึ้น เพื่อให้มีสุขภาพที่ดีและเป็นกำลังสำคัญเพื่อร่วมกันพัฒนาประเทศชาติให้เจริญก้าวหน้ามั่นคง และยั่งยืน โดยมี พลเอก วิลาศ อรุณศรี เลขาธิการนายกรัฐมนตรี ร่วมออกกำลังกายในครั้งนี้ด้วย
โอกาสนี้ นายกรัฐมนตรี ได้นำเจ้าหน้าที่ทำเนียบรัฐบาลเต้นแอโรบิกเพื่ออบอุ่นร่างกาย ในสัปดาห์นี้นายกรัฐมนตรีได้เลือกออกกำลังกายด้วยกีฬาเทเบิลเทนนิสหรือปิงปอง โดยเลือกเล่นในแบบประเภทเดียว 1 : 1 ร่วมกับเจ้าหน้าที่ทำเนียบรัฐบาลพร้อมสื่อมวลชน ซึ่งในระหว่างการแข่งขันฯ นายกรัฐมนตรีได้กล่าวกับ นายลักยิ้ม งามพจนวงศ์ ผู้แทนสมาคมเทเบิลเทนนิสแห่งประเทศไทยว่า รัฐบาลให้กำลังใจนักกีฬาและเจ้าหน้าที่ของสมาคมฯ ทุกคน พร้อมให้การสนับสนุนกีฬาเทเบิลเทนนิสและกีฬาประเภทอื่น ๆ อย่างเต็มที่
ทั้งนี้ หลังจบจากการเล่นกีฬาดังกล่าว ผลการแข่งขันคือ เจ้าหน้าที่ทำเนียบรัฐบาลเป็นฝ่ายชนะ 11-2 , 9-2 และสื่อมวลชน เป็นฝ่ายชนะ 10-7 หลังจากนั้น นายกรัฐมนตรีได้ขอเปลี่ยนตัวเพื่อไปปฏิบัติราชการต่อไป
**************************
กลุ่มประชาสัมพันธ์และเผยแพร่ สำนักโฆษก 



ที่มา : http://www.thaigov.go.th/news/contents/details/1083