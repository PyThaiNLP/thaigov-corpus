รัฐบาลไทย-ข่าวทำเนียบรัฐบาล-นายกรัฐมนตรีร่วมหารือสามฝ่าย ซาอุดิอาระเบีย บาห์เรน และไทย 







                                วันอังคารที่ 1 พฤศจิกายน 2559                              





    335  













   นายกรัฐมนตรีร่วมหารือสามฝ่าย ซาอุดิอาระเบีย บาห์เรน และไทย 
 

   พลเอกประยุทธ์ จันทร์โอชา นายกรัฐมนตรี พบปะหารือสามฝ่ายร่วมกับเจ้าชายคอลิฟะห์ บิน ซัลมาน อัล คอลิฟะห์ นายกรัฐมนตรีแห่งราชอาณาจักรบาห์เรน (H.R.H.Prince Khalifa bin Salman Al-Khalifa) และนาย อเดล อัล-จูเบอีร์ (H.E. Mr. Adel Al Jubeir) รัฐมนตรีต่างประเทศ 





วันนี้ (10 ตุลาคม 2559) เวลา 14.45 น. ณ ห้องสัตตบงกช กระทรวงการต่างประเทศ พลเอกประยุทธ์ จันทร์โอชา นายกรัฐมนตรี พบปะหารือสามฝ่ายร่วมกับเจ้าชายคอลิฟะห์ บิน ซัลมาน อัล คอลิฟะห์ นายกรัฐมนตรีแห่งราชอาณาจักรบาห์เรน (H.R.H.Prince Khalifa bin Salman Al-Khalifa) และนาย อเดล อัล-จูเบอีร์ (H.E. Mr. Adel Al Jubeir) รัฐมนตรีต่างประเทศ ราชอาณาจักรซาอุดิอาระเบีย โดยมีสาระสำคัญ ดังนี้ 

การพปะหารือในครั้งนี้ เป็นดำริรวมกันของทุกฝ่าย เพื่อต้องการสานความสัมพันธ์ระหว่างไทยและซาอุดิอาระเบีย โดยสมเด็จพระราชาธิบดีซาอุดิอาระเบีย ได้ทรงมอบหมายให้รัฐมนตรีว่าการกระทรวงการต่างประเทศซาอุดิอาระเบีย เดินทางมาเยือนไทยเพื่อเข้าร่วมการประชุมสุดยอดกรอบความร่วมมือเอเชีย ครั้งที่ 2 ในครั้งนี้ และรวมทั้งเสริมสร้างแนวทางเพื่อสานความสัมพันธ์ของไทยและซาอุดิอารเบียอีกด้วย 

ทั้งนี้ บรรยากาศการหารือ เป็นไปอย่างฉันท์มิตรและสร้างสรรค์ โดยได้มีการพูดคุยในหลายประเด็น ในการนี้ ทั้งสองฝ่ายต่างเห็นว่า ถึงเวลาแล้วที่ความสัมพันธ์ที่หยุดชะงักมากว่าสองทศวรรษ จะได้รับการฟื้นฟู เพื่อเป็นการเริ่มศักราชใหม่ในการเสริมสร้างความสัมพันธ์และทดแทนโอกาสและเวลาที่สูญเสียไป โดยจะได้ร่วมกันพิจารณาถึงแนวทางการฟื้นฟูความสัมพันธ์ที่เหมาะสมต่อไป 

โอกาสนี้ ได้มอบหมายคณะทำงานของทั้งสองฝายจะได้พิจารณาร่วมกันถึงแนวทางในการเสริมสร้างปฏิสัมพันธ์ โดยกระทรวงการต่างประเทศจะได้หารือกับสถานเอกอัครราชทูตซาอุดิอาระเบีย ประจำประเทศไทย อย่างใกล้ชิดต่อไป
**************



ที่มา : http://www.thaigov.go.th/news/contents/details/549