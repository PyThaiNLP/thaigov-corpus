รัฐบาลไทย-ข่าวทำเนียบรัฐบาล-รัฐบาลหนุน ขสมก ลงนามจัดซื้อรถเมล์รุ่นใหม่ 400 คันสำเร็จในรอบ 14 ปี หวังเพิ่มคุณภาพชีวิตและความปลอดภัยประชาชนด้วยบริการที่ทันสมัย กำชับ ก.คมนาคม ดูแลให้โปร่งใส และเป็นไปตามแผนงาน







                                วันจันทร์ที่ 31 ตุลาคม 2559                              





    290  













   รัฐบาลหนุน ขสมก ลงนามจัดซื้อรถเมล์รุ่นใหม่ 400 คันสำเร็จในรอบ 14 ปี หวังเพิ่มคุณภาพชีวิตและความปลอดภัยประชาชนด้วยบริการที่ทันสมัย กำชับ ก.คมนาคม ดูแลให้โปร่งใส และเป็นไปตามแผนงาน
 

   รัฐบาลหนุน ขสมก ลงนามจัดซื้อรถเมล์รุ่นใหม่ 400 คันสำเร็จในรอบ 14 ปี หวังเพิ่มคุณภาพชีวิตและความปลอดภัยประชาชนด้วยบริการที่ทันสมัย กำชับ ก.คมนาคม ดูแลให้โปร่งใส และเป็นไปตามแผนงาน 





พลโท สรรเสริญ แก้วกำเนิด โฆษกประจำสำนักนายกรัฐมนตรี เปิดเผยว่า รัฐบาลได้สนับสนุนให้ หรือ ขสมก ลงนามในสัญญาจัดซื้อรถโดยสารเอ็นจีวี จำนวน 489 คัน วงเงิน 3,389 ล้านบาทกับบริษัท เบสท์ริน กรุ๊ป ได้สำเร็จ หลังจากที่ค้างคามานานนับตั้งแต่ปี 2545 โดย ขสมก จะนำเข้ารถโดยสารทั้งคัน และรับมอบรถทั้งหมดภายใน ธ.ค.59
“ที่ผ่านมา ขสมก ไม่สามารถจัดซื้อหรือเช่ารถโดยสารใหม่ได้ เพราะมีข้อครหาว่า ราคาที่ฝ่ายการเมืองตั้งไว้สูงเกินจริง กระบวนการไม่โปร่งใส เช่น แผนจัดซื้อรถเมล์ 6 พันคัน มูลค่ากว่า 1 แสน ลบ.เมื่อปี 2548 เรื่อยมาถึงแผนเช่ารถเมล์ 4,000 คัน มูลค่า 69,000 ลบ. ในปี 2552 แต่วันนี้รัฐบาลนำมาดำเนินการให้ถูกต้อง เพื่อให้พี่น้องประชาชนได้ใช้บริการรถโดยสารสาธารณะที่มีคุณภาพอย่างแท้จริง เป็นของขวัญปีใหม่ให้แก่ทุกคน เริ่มตั้งแต่ ม.ค.60 เป็นต้นไป”
พลโท สรรเสริญ กล่าวต่อว่า การจัดซื้อรถใหม่ในครั้งนี้จะช่วยให้ประชาชนผู้ใช้บริการได้รับความสะดวกและปลอดภัยมากขึ้น โดยผู้พิการและผู้สูงอายุสามารถนำรถเข็นขึ้นลงรถได้ เพราะมีชานยื่นออกมารับเข้าสู่ตัวรถ มีการติดตั้งกล้องวงจรปิดทั้งภายในรถ ด้านหน้า และด้านหลัง รวม 5 ตัว มีระบบประตูอัตโนมัติที่จะไม่ปิดหากมีคนยืนขวางประตู เพื่อให้เกิดความปลอดภัย
นอกจากนี้ ยังมีการติดตั้งระบบ GPS ที่สามารถทราบตำแหน่งของรถ ความเร็วของรถ พฤติกรรมการขับขี่ โดยจะเชื่อมโยงกับป้ายรถเมล์อัจฉริยะ 20 จุดสำคัญใน กทม. เพื่อให้ประชาชนทราบว่า มีรถเมล์สายใดผ่าน และใช้เวลาเดินทางถึงแต่ละจุดภายในกี่นาที คาดว่าจะใช้งานได้ เม.ย.60 รวมทั้งจะมีบริการอินเทอร์เน็ตฟรี และเตรียมติดตั้งระบบบัตรโดยสารอิเล็กทรอนิกส์ รองรับการใช้บริการร่วมกับขนส่งสาธารณะอื่นในอนาคต
“ท่านนายกฯ ให้ความสำคัญกับเรื่องนี้อย่างมาก เพราะเป็นสิ่งที่ผู้มีรายได้น้อยได้รับประโยชน์โดยตรง และยังจะช่วยกระตุ้นให้ประชาชนส่วนหนึ่งหันไปใช้บริการรถโดยสารสาธารณะเพิ่มมากขึ้น เพราะมีความสะดวกสบาย
พร้อมทั้งกำชับให้ ก.คมนาคม กำกับดูแลการดำเนินการทุกขั้นตอนให้เกิดความโปร่งใส เป็นธรรม และเกิดประโยชน์สูงสุด และควบคุมให้แต่ละขั้นตอนเป็นไปตามแผนงานที่กำหนดไว้อย่างมีประสิทธิภาพ



ที่มา : http://www.thaigov.go.th/news/contents/details/522