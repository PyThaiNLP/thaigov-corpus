รัฐบาลไทย-ข่าวทำเนียบรัฐบาล-สรุปผลการประชุม ศตส. รมต.นร.สุวพันธุ์ฯ ชี้แจงบริการดูแลสุขภาพแก่ประชาชนฟรีตลอด 24 ชั่วโมง 2 จุด (สนามหลวงและเชิงสะพานพระปิ่นเกล้า) พร้อม ศ ให้บริการย้อมผ้าฟรีให้แก่ประชาชนทุกจังหวั







                                วันอังคารที่ 1 พฤศจิกายน 2559                              





    245  













   สรุปผลการประชุม ศตส. รมต.นร.สุวพันธุ์ฯ ชี้แจงบริการดูแลสุขภาพแก่ประชาชนฟรีตลอด 24 ชั่วโมง 2 จุด (สนามหลวงและเชิงสะพานพระปิ่นเกล้า) พร้อม ศ ให้บริการย้อมผ้าฟรีให้แก่ประชาชนทุกจังหวั
 

   สรุปผลการประชุม ศตส. รมต.นร.สุวพันธุ์ฯ ชี้แจงบริการดูแลสุขภาพแก่ประชาชนฟรีตลอด 24 ชั่วโมง 2 จุด (สนามหลวงและเชิงสะพานพระปิ่นเกล้า) พร้อม ศ ให้บริการย้อมผ้าฟรีให้แก่ประชาชนทุกจังหวัดทั่วประเทศ 





วันนี้ (16 ตุลาคม 2559) เวลาประมาณ 16.00 น. ณ ตึกสันติไมตรี ทำเนียบรัฐบาล ภายหลังเสร็จสิ้นการประชุมศูนย์บัญชาการติดตามสถานการณ์ (ศตส.) โดยมีตัวแทนหน่วยงานที่เกี่ยวข้องเข้าร่วมประชุมเรื่องการทบทวนการแก้ไขปัญหาและอุปสรรคต่าง ๆ เพื่ออำนวยความสะดวกแก่ประชาชน ที่มาร่วมงานฯ ตลอดจนให้การปฏิบัติงานพระราชพิธีต่าง ๆ ที่เกี่ยวข้องมีความราบรื่นด้วยความเรียบร้อย ทั้งนี้ นายสุวพันธุ์ ตันยุวรรธนะ รัฐมนตรีประจำสำนักนายกรัฐมนตรีได้แถลงข่าวโดยมีประเด็นสำคัญต่าง ๆ ดังนี้
1. ด้านการแพทย์ ได้ร่วมกันทำงานอย่างบูรณาการระหว่างกระทรวงสาธารณสุข กรมแพทย์ทหารบก กรุงเทพมหานคร ในการตั้งศูนย์อำนวยการร่วมเพื่อดูแลประชาชนด้านสุขภาพที่โรงพยาบาลกลาง และมีศูนย์บริการดังกล่าวเคลื่อนที่ให้บริการฟรีตลอด 24 ชั่วโมง ที่สนามหลวงและเชิงสะพานพระปิ่นเกล้า ทั้งนี้เนื่องจากช่วงนี้ สภาพอากาศมีฝนตกต่อเนื่องจึงทำให้ประชาชนที่มาร่วมงานฯ มีผลกระทบด้านสุขภาพจึงมีหน่วยแพทย์ฯ ดูแลตลอดเวลา
2. การแก้ไขปัญหาและข้อขัดข้องต่าง ๆ เพื่อแก้ไขปัญหาให้กับพี่น้องประชาชนอย่างรวดเร็ว โดยเฉพาะที่บริเวณท้องสนามหลวงซึ่งเป็นจุดสำคัญ จึงมีศูนย์อำนวยการร่วมจัดระเบียบจราจร และศูนย์อำนวยการแก้ปัญหาความเดือดร้อนของประชาชนคอยอำนวยความสะดวกให้แก่พี่น้องประชาชนอย่างทั่วถึง และมีการประเมินสถาการณ์โดยต่อเนื่องเพื่อรองรับประชาชนที่มาร่วมงาน
3. การจัดระเบียบด้านการคมนาคมขนส่งแก่พี่น้องประชาชน โดยหลังจากที่มีการประกาศข้อบังคับจัดระเบียบการจราจรโดยรอบบริเวณท้องสนามหลวงตั้งแต่เชิงสะพานผ่านพิภพลีลา กรมการรักษาดินแดน (รด.) และบริเวณข้างวังสราญรมย์ ทั้งนี้มีบริการรถขนส่งมวลชนของ ขสมก. คอยให้บริการ รับ – ส่ง ประชาชน ณ บริเวณโรงแรมรัตนโกสินทร์และสำนักงานสลากกินแบ่งรัฐบาล (เดิม) ถนนราชดำเนินใน โดยพิจารณาความสะดวกของประชาชนเป็นหลัก
4. พลเอก ดาวพงษ์ รัตนสุวรรณ รัฐมนตรีว่าการกระทรวงศึกษาธิการ ได้มอบหมายให้สำนักงานส่งเสริมการศึกษานอกระบบและการศึกษาตามอัธยาศัย (กศน.) ในการให้บริการย้อมผ้าเป็นสีดำให้และประชาชนทั่วประทศเริ่มตั้งแต่ 17 ตุลาคม 2559 แก่ประชาชนฟรีที่ทำการ กศน. ทั่วประเทศ
5. รัฐบาลมีความพร้อมอย่างเต็มที่ในการอำนวยความสะดวกแก่ประชาชนที่จะเข้ามามีส่วนร่วมในพระราชพิธีฯ และยึดหลักขับเคลื่อนการบริหารราชการแผ่นดินให้ดำเนินการคู่ขนานกันไปในการทำงานอย่างเต็มกำลังความสามารถต่อไป
 
***********************
กลุ่มประชาสัมพันธ์และเผยแพร่ สำนักโฆษก



ที่มา : http://www.thaigov.go.th/news/contents/details/577