รัฐบาลไทย-ข่าวทำเนียบรัฐบาล-นายกรัฐมนตรีรับฟังรายงานสรุปและติดตามสถานการณ์ภาพรวมที่ท้องสนามหลวง







                                วันอังคารที่ 1 พฤศจิกายน 2559                              





    256  













   นายกรัฐมนตรีรับฟังรายงานสรุปและติดตามสถานการณ์ภาพรวมที่ท้องสนามหลวง
 

   นายกรัฐมนตรีรับฟังรายงานสรุปและติดตามสถานการณ์ภาพรวมที่ท้องสนามหลวง 





วันนี้ (19 ตุลาคม 2559) เวลา 13.15 น. ณ กองอำนวยการร่วมกรุงเทพมหานคร บริเวณท้องสนามหลวง พลเอก ประยุทธ์ จันทร์โอชา นายกรัฐมนตรี ได้เดินทางมารับฟังรายงานสรุปและติดตามสถานการณ์ในภาพรวมของประชาชนที่เดินทางมาถวายสักการะเบื้องหน้าพระบรมฉายาลักษณ์และลงนามเพื่อแสดงความอาลัยแด่พระบาทสมเด็จพระปรมินทรมหาภูมิพลอดุลยเดช ในพระบรมมหาราชวัง โดยมีพลเอก อนุพงษ์ เผ่าจินดา รัฐมนตรีว่าการกระทรวงมหาดไทย พลเอก วิลาศ อรุณศรี เลขาธิการนายกรัฐมนตรี พลเอก เฉลิมชัย สิทธิสาท ผู้บัญชาการทหารบก และพลตำรวจเอก อัศวิน ขวัญเมือง ผู้ว่าราชการกรุงเทพมหานคร เข้าร่วมประชุมด้วย
ภายหลังการประชุมนายกรัฐมนตรีได้เดินตรวจพื้นที่จุดกองอำนวยการร่วมบริเวณท้องสนามหลวง ที่มีเจ้าหน้าที่จากหน่วยงานต่าง ๆ ประจำจุดคอยให้การบริการ และอำนวยความสะดวกแก่ประชาชนตลอด 24 ชั่วโมง พร้อมกล่าวทักทายเจ้าหน้าที่และประชาชนก่อนเดินทางกลับทำเนียบรัฐบาล
................................................
กลุ่มประชาสัมพันธ์และเผยแพร่ สำนักโฆษก



ที่มา : http://www.thaigov.go.th/news/contents/details/591