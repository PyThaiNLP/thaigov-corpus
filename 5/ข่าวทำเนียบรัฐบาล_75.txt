รัฐบาลไทย-ข่าวทำเนียบรัฐบาล-โฆษกรัฐบาลเผย นายกฯ เยี่ยมเยียนให้กำลังใจเจ้าหน้าที่ เน้นย้ำวางแผนบูรณาการดูแลประชาชนให้เกิดความอุ่นใจ กินอิ่ม เดินทางสะดวก ไม่เจ็บป่วยหรือพลัดหลง พร้อมขอบคุณทุกภาคส่วนร่วมสนับสนุน







                                วันอังคารที่ 1 พฤศจิกายน 2559                              





    250  













   โฆษกรัฐบาลเผย นายกฯ เยี่ยมเยียนให้กำลังใจเจ้าหน้าที่ เน้นย้ำวางแผนบูรณาการดูแลประชาชนให้เกิดความอุ่นใจ กินอิ่ม เดินทางสะดวก ไม่เจ็บป่วยหรือพลัดหลง พร้อมขอบคุณทุกภาคส่วนร่วมสนับสนุน
 

   โฆษกรัฐบาลเผย นายกฯ เยี่ยมเยียนให้กำลังใจเจ้าหน้าที่ เน้นย้ำวางแผนบูรณาการดูแลประชาชนให้เกิดความอุ่นใจ กินอิ่ม เดินทางสะดวก ไม่เจ็บป่วยหรือพลัดหลง พร้อมขอบคุณทุกภาคส่วนร่วมสนับสนุนอย่างเต็มกำลัง 





พลโท สรรเสริญ แก้วกำเนิด โฆษกประจำสำนักนายกรัฐมนตรี เปิดเผยว่า พลเอก ประยุทธ์ จันทร์โอชา ในฐานะนายกรัฐมนตรีและคนไทยคนหนึ่ง ได้เดินทางไปรับฟังรายงานสรุปและเยี่ยมเยียนให้กำลังใจเจ้าหน้าที่ที่ปฏิบัติงานอำนวยความสะดวกแก่ประชาชนที่เดินทางไปถวายสักการะเบื้องหน้าพระบรมฉายาลักษณ์และลงนามสมุดหลวงเพื่อแสดงความอาลัย ณ ศาลาสหทัยสมาคม ในพระบรมมหาราชวัง
“ท่านนายกฯ ได้สอบถามการทำงาน โดยเฉพาะปัญหาและอุปสรรคในการอำนวยความสะดวกแก่ประชาชน เช่น การบริการอาหารและน้ำดื่ม การเดินทางและการจราจรโดยรอบ โดยเน้นย้ำให้แต่ละหน่วยงานบูรณาการประสานการปฏิบัติและวางแผนให้ดีที่สุด เพื่อให้ประชาชนรู้สึกอุ่นใจในการดูแลของเจ้าหน้าที่”
พลโท สรรเสริญ กล่าวต่อว่า นายกรัฐมนตรีมีข้อห่วงใยเพิ่มเติมเกี่ยวกับเรื่องสุขภาพอนามัยของประชาชนที่ต้องอยู่รวมกันเป็นจำนวนมากทั้งเด็ก ผู้ใหญ่ และคนชรา บางครั้งต้องตากแดดและฝนจนเจ็บป่วย จึงขอให้หน่วยแพทย์และพยาบาลให้ความสำคัญกับเรื่องนี้ รวมถึงให้ประชาสัมพันธ์ป้องกันการพลัดหลง โดยเฉพาะเด็กเล็กกับผู้ปกครอง
“ท่านนายกฯ ได้ขอบคุณเจ้าหน้าที่ของรัฐทุกฝ่าย ตลอดจนบริษัท ห้างร้าน มูลนิธิ สมาคม และผู้มีจิตอาสาทุกคน ที่ได้มีส่วนร่วมให้บริการประชาชนอย่างเต็มกำลังความสามารถ โดยเน้นว่าการปฏิบัติงานทุกอย่างเป็นที่สนใจไปทั่วโลก ไม่เฉพาะแต่ภายในประเทศเท่านั้น ดังนั้น หากมีการจัดระเบียบที่ดีและดำเนินการได้อย่างราบรื่น ก็จะช่วยสร้างภาพลักษณ์เชิงบวกให้แก่ประเทศชาติ
นอกจากนี้ ยังให้ข้อคิดแก่ผู้ปฏิบัติงานด้วยว่า การทำงานจะต้องมองนอกกรอบและรู้จักคิดหาวิธีการใหม่ ๆ ที่สร้างสรรค์ เช่น นอกจากจะให้บริการอาหาร น้ำดื่ม และดูแลสุขภาพของประชาชนแล้ว เป็นไปได้หรือไม่ที่จะให้บริการย้อมสีเสื้อผ้าให้แก่ผู้มีรายได้น้อยที่บริเวณท้องสนามหลวงหรือบริเวณใกล้เคียง เป็นต้น”



ที่มา : http://www.thaigov.go.th/news/contents/details/592