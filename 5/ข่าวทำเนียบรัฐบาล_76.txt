รัฐบาลไทย-ข่าวทำเนียบรัฐบาล-รัฐบาลเชิญชวนประชาชนรวมพลังร้องเพลงสรรเสริญพระบารมี 22 ต.ค.นี้ 13.00 น. ณ ท้องสนามหลวง ร่วมบันทึกภาพประวัติศาสตร์แห่งความจงรักภักดีออกฉายทางโทรทัศน์และโรงภาพยนตร์







                                วันอังคารที่ 1 พฤศจิกายน 2559                              





    231  













   รัฐบาลเชิญชวนประชาชนรวมพลังร้องเพลงสรรเสริญพระบารมี 22 ต.ค.นี้ 13.00 น. ณ ท้องสนามหลวง ร่วมบันทึกภาพประวัติศาสตร์แห่งความจงรักภักดีออกฉายทางโทรทัศน์และโรงภาพยนตร์
 

   รัฐบาลเชิญชวนประชาชนรวมพลังร้องเพลงสรรเสริญพระบารมี 22 ต.ค.นี้ 13.00 น. ณ ท้องสนามหลวง ร่วมบันทึกภาพประวัติศาสตร์แห่งความจงรักภักดีออกฉายทางโทรทัศน์และโรงภาพยนตร์ 





วันที่ 20 ตุลาคม 2559 พลโท สรรเสริญ แก้วกำเนิด โฆษกประจำสำนักนายกรัฐมนตรี เปิดเผยว่า สำนักโฆษก สำนักเลขาธิการนายกรัฐมนตรี ได้รับการประสานจาก ม.จ.ชาตรีเฉลิม ยุคล เพื่อเชิญชวนประชาชนร่วมน้อมรำลึกถึงพระมหากรุณาธิคุณและร่วมแสดงความอาลัย แด่พระบาทสมเด็จพระปรมินทรมหาภูมิพลอดุลยเดช ด้วยการรวมพลังร้องเพลง “สรรเสริญพระบารมี” ในวันเสาร์ที่ 22 ตุลาคมนี้ เวลา 13.00 น. ณ บริเวณถนนหน้าพระลาน กำแพงพระบรมมหาราชวัง และท้องสนามหลวง
“การรวมพลังครั้งสำคัญนี้ ม.จ.ชาตรีเฉลิม ยุคล และทีมงาน จัดขึ้นเพื่อบันทึกภาพประวัติศาสตร์ที่แสดงถึงความรักอันยิ่งใหญ่ ความผูกพัน และความอาลัย ของประชาชนผู้จงรักภักดีทุกหมู่เหล่า จัดทำเป็นภาพยนตร์และวิดีทัศน์สำหรับฉายในโรงภาพยนตร์ทั่วประเทศ และสถานีโทรทัศน์ช่องต่าง ๆ
การถ่ายทำภาพยนตร์นี้ จะเป็นการบันทึกเสียงเพลงที่ประชาชนขับร้องสด ร่วมกับวงดนตรี Siam Philharmonic Orchestra และคอรัส 100 คน โดยมี อ.สมเถา สุจริต เป็นผู้ควบคุมการบรรเลง และทีมงาน ม.จ.ชาตรีเฉลิม ยุคล เป็นผู้ถ่ายทำภาพยนตร์
พลโท สรรเสริญ กล่าวต่อว่า หน่วยงานภาครัฐที่เกี่ยวข้องจะดูแลอำนวยความสะดวกในการจัดกิจกรรม เพื่อให้การดำเนินงานเป็นไปด้วยความเรียบร้อย สำหรับประชาชนที่มีความประสงค์จะไปร่วมกิจกรรมครั้งนี้ จะต้องแต่งกายด้วยชุดสุภาพสีดำและนำเทียนสีขาวไปด้วย โดยนัดหมายให้ไปอย่างพร้อมเพรียงกัน เพื่อซักซ้อมความเข้าใจ ณ มณฑลพิธีท้องสนามหลวง ในเวลา 10.00 น. ทั้งนี้ หากต้องการสอบถามรายละเอียดเพิ่มเติม สามารถติดต่อได้ที่หมายเลขโทรศัพท์ 08 9949 5629
 
----------------------------------



ที่มา : http://www.thaigov.go.th/news/contents/details/593