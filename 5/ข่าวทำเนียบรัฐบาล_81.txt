รัฐบาลไทย-ข่าวทำเนียบรัฐบาล-ผู้บริหารระดับสูงของ Google และ Youtube ประจำภูมิภาคเอเชีย เข้าเยี่ยมคาราวะรองนายกรัฐมนตรี







                                วันอังคารที่ 1 พฤศจิกายน 2559                              





    259  













   ผู้บริหารระดับสูงของ Google และ Youtube ประจำภูมิภาคเอเชีย เข้าเยี่ยมคาราวะรองนายกรัฐมนตรี
 

   วันนี้(21 ต.ค. 2559)เวลา 16.30  นางสาว Ann Lavin ผู้บริหารระดับสูงของ Google และ Youtube ประจำภูมิภาคเอเชีย เข้าเยี่ยมคาราวะ พลอากาศเอก ประจิน จั่นตอง รองนายกรัฐมนตรี ณ ห้องรับรอง 1 ตึกบัญชาการ 1 ทำเนียบรัฐบาล สรุปสาระสำคัญดังนี้ 





รองนายกรัฐมนตรีและผู้บริหารระดับสูงของ Google หารือถึงวิธีการสกัดกั้นและยุติเว็บไซต์และคลิปวิดีโอที่เข้าข่ายหม่นสถาบันพระมหากษัตริย์และสร้างความสับสนให้กับสังคมไทย โดยทางผู้บริหารระดับสูงของ Google กล่าวว่า ทาง Google ได้ให้ความสำคัญกับประเทศไทยในช่วงระยะเวลานี้ โดยยินดี Google ปรับแนวทางเพิ่มเติม โดยจัดตั้งทีมงานเฉพาะกิจในประเทศสหรัฐที่ดำเนินการเกี่ยวข้องกับประเทศไทย และได้ปรับแบบฟอร์มร้องเรียนเว็บไซต์และคลิปวีดีโอที่ไม่เหมาะสมในรูปแบบภาษาไทย ซึ่งจะทำให้เกิดความรวดเร็วในการติดต่อสื่อสารระหว่างหน่วยงานที่เกี่ยวข้องของไทยกับ Google โดยตรง รวมถึงทีมงานเฉพาะกิจในประเทศสหรัฐยินดีเร่งดำเนินการสกัดกั้นเว็บไซต์ที่และคลิปวีดีโอที่ไม่เหมาะสมให้ไทย หากทางฝ่ายไทยส่งข้อมูลเบื้องต้นไปให้Google อาทิ ที่อยู่ของเว็บไซต์ เวลาที่โพสต์คลิปวีดีโอ เป็นต้น ทั้งนี้ หากมีรายละเอียดของเว็บไซต์หรือคลิปวีดีโอและคำสั่งศาล ทางGoogle ขอให้ไทยส่งตามไปภายหลังได้ 



ที่มา : http://www.thaigov.go.th/news/contents/details/598