รัฐบาลไทย-ข่าวทำเนียบรัฐบาล-ปลัดฯ ยุติธรรม หารือร่วมกับผู้แทน OHCHR เพื่อผลักดันงานด้านสิทธิมนุษยชนในประเทศไทย







                                วันศุกร์ที่ 25 พฤศจิกายน 2559                              





    355  













   ปลัดฯ ยุติธรรม หารือร่วมกับผู้แทน OHCHR เพื่อผลักดันงานด้านสิทธิมนุษยชนในประเทศไทย
 

   นายชาญเชาวน์ ไชยานุกิจ ปลัดกระทรวงยุติธรรม ให้การต้อนรับนายโลคอง เมย์ยอง รักษาการผู้แทนสำนักงานข้าหลวงใหญ่เพื่อสิทธิมนุษยชนแห่งองค์การสหประชาชาติ (OHCHR) สำนักงานภูมิภาคเอเชียตะวันออกเฉียงใต้ พร้อมคณะ 





เมื่อวันศุกร์ที่ ๒๕ พฤศจิกายน ๒๕๕๙ เวลา ๑๐.๐๐ น.
นายชาญเชาวน์ ไชยานุกิจ ปลัดกระทรวงยุติธรรม
ให้การต้อนรับ
นายโลคอง เมย์ยอง รักษาการผู้แทนสำนักงานข้าหลวงใหญ่
เพื่อสิทธิมนุษยชนแห่งองค์การสหประชาชาติ (OHCHR) สำนักงานภูมิภาคเอเชียตะวันออกเฉียงใต้ พร้อมคณะ
ในโอกาสเข้าเยี่ยมคารวะและหารือข้อราชการเกี่ยวกับประเด็นด้านสิทธิมนุษยชนในประเทศไทย ประกอบด้วย
๑.ความคืบหน้าการดำเนินงานของประเทศไทยในการปฏิบัติตามข้อเสนอแนะที่ไทยได้ตอบรับและให้คำมั่นโดยสมัครใจ
จากการนำเสนอรายงานทบทวนสิทธิมนุษยชนของประเทศตามกลไก UPR รอบที่ ๒ ณ นครเจนีวา สมาพันธรัฐสวิส
๒.การผลักดันความร่วมมือในการร่างพระราชบัญญัติป้องกันและปราบปรามการทรมาน
และการบังคับให้บุคคลสูญหาย พ.ศ. .... และการให้สัตยาบันและปฏิบัติตามพิธีสารเลือกรับ
ของอนุสัญญาต่อต้านการทรมานและการประติบัติ หรือการลงโทษอื่นที่โหดร้าย ไร้มนุษยธรรม หรือที่ย่ำยีศักดิ์ศรี
๓.การขอเข้าเยี่ยมสถานที่ควบคุมตัวบุคคลในเรือนจำทั่วประเทศและเรือนจำพิเศษกรุงเทพมหานคร
๔.การให้ความคุ้มครองและช่วยเหลือนักสิทธิมนุษยชนในพื้นที่จังหวัดชายแดนภาคใต้
ซึ่งกระทรวงยุติธรรมพร้อมนำผลการหารือเข้าสู่การพิจารณาและขับเคลื่อนการดำเนินงานต่อไป
โดยมีนางสาวปิติกาญจน์ สิทธิเดช อธิบดีกรมคุ้มครองสิทธิและเสรีภาพ
พันตำรวจเอก ไพสิฐ วงศ์เมือง อธิบดีกรมสอบสวนคดีพิเศษ
พร้อมด้วยผู้บริหารและเจ้าหน้าที่จากหน่วยงานที่เกี่ยวข้อง เข้าร่วมฯ
ณ ห้องรับรองกระทรวงยุติธรรม ชั้น ๒ อาคารราชบุรีดิเรกฤทธิ์ ศูนย์ราชการเฉลิมพระเกียรติฯ



ที่มา : http://www.thaigov.go.th/news/contents/details/891