รัฐบาลไทย-ข่าวทำเนียบรัฐบาล-รมว.ยุติธรรม เยือนสาธารณรัฐประชาชนจีน หารือแผนปิดล้อมสามเหลี่ยมทองคำ ควบคุมสารตั้งต้นผลิตยาเสพติด







                                วันจันทร์ที่ 28 พฤศจิกายน 2559                              





    301  













   รมว.ยุติธรรม เยือนสาธารณรัฐประชาชนจีน หารือแผนปิดล้อมสามเหลี่ยมทองคำ ควบคุมสารตั้งต้นผลิตยาเสพติด
 

   พลเอก ไพบูลย์ คุ้มฉายา รัฐมนตรีว่าการกระทรวงยุติธรรม และพลเอก นิวัตร มีนะโยธิน ผู้ช่วยรัฐมนตรีประจำกระทรวงยุติธรรม นำคณะผู้บริหารสำนักงาน ป.ป.ส. และผู้แทนหน่วยงานที่เกี่ยวข้อง เข้าหารือข้อราชการเรื่องความร่วมมือในการสกัดกั้นและปราบปรามยาเสพติด 





พลเอก ไพบูลย์ คุ้มฉายา รัฐมนตรีว่าการกระทรวงยุติธรรม
และพลเอก นิวัตร มีนะโยธิน ผู้ช่วยรัฐมนตรีประจำกระทรวงยุติธรรม
นำคณะผู้บริหารสำนักงาน ป.ป.ส. และผู้แทนหน่วยงานที่เกี่ยวข้อง
เข้าหารือข้อราชการเรื่องความร่วมมือในการสกัดกั้นและปราบปรามยาเสพติด
ในพื้นที่สามเหลี่ยมทองคำ ตามโครงการแม่น้ำโขงปลอดภัย
กับนายกั๋ว เชิงคุน รัฐมนตรีว่าการกระทรวงรักษาความสงบสาธารณะ สาธารณรัฐประชาชนจีน
ตามคำเชิญของรัฐบาลจีน 
ณ กระทรวงรักษาความสงบสาธารณะ กรุงปักกิ่ง สาธารณรัฐประชาชนจีน
ทั้งนี้ พลเอก ไพบูลย์ คุ้มฉายา รัฐมนตรีว่าการกระทรวงยุติธรรม
ได้เสนอแนวคิดการให้เจ้าหน้าที่ของทั้งสองประเทศได้หารือกัน
เกี่ยวกับแผนปฏิบัติการปิดล้อมสามเหลี่ยมทองคำ เพื่อให้มีแผนปฏิบัติการที่ชัดเจน
พร้อมทั้ง ได้หยิบยกประเด็นการควบคุมสารตั้งต้นในการผลิตยาเสพติด
มิให้เข้าสู่แหล่งผลิตยาเสพติดในพื้นที่สามเหลี่ยมทองคำ 
ซึ่งประเทศผู้ผลิตและจำหน่ายสารตั้งต้นควรควบคุมการผลิต
การจำหน่าย และการนำส่งประเทศปลายทาง
เพื่อป้องกันการรั่วไหลของสารตั้งต้นไปสู่การผลิตยาเสพติด



ที่มา : http://www.thaigov.go.th/news/contents/details/900