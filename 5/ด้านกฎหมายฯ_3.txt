รัฐบาลไทย-ข่าวทำเนียบรัฐบาล-ยธ. ประชุมคณะกรรมการพัฒนาการบริหารงานยุติธรรมแห่งชาติ ครั้งที่ ๕/๒๕๕๙







                                วันพุธที่ 16 พฤศจิกายน 2559                              





    338  













   ยธ. ประชุมคณะกรรมการพัฒนาการบริหารงานยุติธรรมแห่งชาติ ครั้งที่ ๕/๒๕๕๙
 

   นายวิษณุ เครืองาม รองนายกรัฐมนตรี เป็นประธานการประชุมคณะกรรมการพัฒนาการบริหารงานยุติธรรมแห่งชาติ (กพยช.) ครั้งที่ ๕/๒๕๕๙ 





เมื่อวันพุธที่ ๑๖ พฤศจิกายน ๒๕๕๙ เวลา ๑๓.๓๐ น.
นายวิษณุ เครืองาม รองนายกรัฐมนตรี
เป็นประธานการประชุมคณะกรรมการพัฒนาการบริหารงานยุติธรรมแห่งชาติ (กพยช.) ครั้งที่ ๕/๒๕๕๙
เพื่อรับทราบผลการดำเนินงานตามมติที่ประชุมคณะกรรมการฯ ครั้งที่ ๔/๒๕๕๙
และติดตามความคืบหน้าการดำเนินงานของคณะอนุกรรมการภายใต้คณะกรรมการพัฒนาการบริหารงานยุติธรรมแห่งชาติ 
ซึ่งที่ประชุมได้พิจารณาปรับปรุงคณะอนุกรรมการฯ เพื่อให้การทำงานของคณะอนุกรรมการฯ มีความชัดเจนและไม่ทับซ้อนกัน
นอกจากนี้ ยังได้พิจารณากรอบแนวทางในการป้องกันอาชญากรรมที่มีประสิทธิภาพ 
และแนวทางการเผยแพร่กฎหมายเพื่อสร้างการรับรู้ให้แก่ประชาชนและหน่วยงานภาครัฐที่เกี่ยวข้อง
โดยมี พลเอก ไพบูลย์ คุ้มฉายา รัฐมนตรีว่าการกระทรวงยุติธรรม
นายชาญเชาวน์ ไชยานุกิจ ปลัดกระทรวงยุติธรรม
นายธวัชชัย ไทยเขียว รองปลัดกระทรวงยุติธรรม
นายวัลลภ นาคบัว ผู้อำนวยการสำนักงานกิจการยุติธรรม 
พร้อมด้วยคณะกรรมการผู้ทรงคุณวุฒิ และผู้แทนจากหน่วยงานที่เกี่ยวข้อง เข้าร่วมประชุมฯ
ณ ห้องประชุมอรรถไกวัลวที อาคารสำนักงานปลัดสำนักนายกรัฐมนตรี ทำเนียบรัฐบาล



ที่มา : http://www.thaigov.go.th/news/contents/details/796