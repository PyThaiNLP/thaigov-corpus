รัฐบาลไทย-ข่าวทำเนียบรัฐบาล-ผู้ช่วยรัฐมนตรีประจำกระทรวงมหาดไทย ให้การต้อนรับคณะเจ้าแขวงจำปาสักและแขวงสะหวันนะเขต ในโอกาสเดินทางมาเยือนกระทรวงมหาดไทย







                                วันจันทร์ที่ 21 พฤศจิกายน 2559                              





    298  













   ผู้ช่วยรัฐมนตรีประจำกระทรวงมหาดไทย ให้การต้อนรับคณะเจ้าแขวงจำปาสักและแขวงสะหวันนะเขต ในโอกาสเดินทางมาเยือนกระทรวงมหาดไทย
 

   ผู้ช่วยรัฐมนตรีประจำกระทรวงมหาดไทย ให้การต้อนรับคณะเจ้าแขวงจำปาสักและแขวงสะหวันนะเขต ในโอกาสเดินทางมาเยือนกระทรวงมหาดไทย 





   วันนี้ (14พ.ย.59) เวลา 10.30 น. ที่ห้องรับรองกระทรวงมหาดไทย พลตำรวจโทณัฐพิชย์ สนิทวงศ์ ณ อยุธยา ผู้ช่วยรัฐมนตรีประจำกระทรวงมหาดไทย เป็นผู้แทนกระทรวงมหาดไทย ให้การต้อนรับ คณะเจ้าแขวงจำปาสักและแขวงสะหวันนะเขต ในโอกาสเดินทางมาเยือนกระทรวงมหาดไทยตามโครงการแลกเปลี่ยนประสบการณ์ในการพัฒนาคุณภาพชีวิตสำหรับเจ้าแขวงจากสาธารณรัฐประชาธิปไตยประชาชนลาวตามพระราชดำริสมเด็จพระเทพรัตนราชสุดา ฯ สยามบรมราชกุมารี ค.ศ. 2016 (ครั้งที่ 8)  โดยมี Mr. Bounthong Dyvixay เจ้าแขวงจำปาสัก (บุนถอง ดีวิไซ) Mr. Santiphab Phomvihane เจ้าแขวงสะหวันนะเขต (สันติพาบ พมวิหาน) พร้อมด้วย คณะฝ่ายไทย โดยมี ว่าที่ร้อยตรีกิตติ ขันธมิตร กรมวังผู้ใหญ่ สำนักพระราชวัง ผู้แทนกระทรวงการต่างประเทศ (ฝ่ายไทย) และผู้แทนสถานเอกอัครราชทูตสาธารณรัฐประชาธิปไตยประชาชนลาวประจำประเทศไทย เข้าร่วมหารือ
โอกาสนี้ทั้ง 2 ฝ่ายได้มีการหารือเพื่อกระชับความสัมพันธ์และความร่วมมือในประเด็นต่างๆ ซึ่งปัจจุบัน  แขวงต่างๆ ที่มีพื้นที่ติดต่อกับประเทศไทยถือว่ามีความสัมพันธ์ระดับแขวงและจังหวัดที่ดีมาก  โดยมีกลไกของผู้ว่าราชการจังหวัด - เจ้าแขวง เป็นกลไกสำคัญในการขับเคลื่อนความสัมพันธ์ในระดับต่างๆ ที่สำคัญยังมีการสถาปนาเมืองคู่มิตรระหว่างจังหวัดมุกดาหาร – แขวงสะหวันนะเขตอีกด้วย นอกจากนี้ทั้ง 2 ฝ่ายยังได้เห็นพ้องในเรื่องของความร่วมมือด้านความมั่นคง โดยเฉพาะประเด็นการปราบปรามยาเสพติดและการแก้ปัญหาการค้ามนุษย์อย่างยั่งยืนร่วมกัน
  



ที่มา : http://www.thaigov.go.th/news/contents/details/834