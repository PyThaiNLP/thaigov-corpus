รัฐบาลไทย-ข่าวทำเนียบรัฐบาล-ศิลปะเพื่อคนตาบอดในหัวข้อ ศิลปกรรมรูปปั้น เมืองท่องเที่ยวที่สัมผัสได้ “12 เมืองต้องห้ามพลาด Plus”







                                วันพุธที่ 23 พฤศจิกายน 2559                              





    536  













   ศิลปะเพื่อคนตาบอดในหัวข้อ ศิลปกรรมรูปปั้น เมืองท่องเที่ยวที่สัมผัสได้ “12 เมืองต้องห้ามพลาด Plus”
 

   ศิลปะเพื่อคนตาบอดในหัวข้อ ศิลปกรรมรูปปั้น เมืองท่องเที่ยวที่สัมผัสได้ “12 เมืองต้องห้ามพลาด Plus” 





   วันที่ 15 พฤศจิกายน  2559 นางกอบกาญจน์ วัฒนวรางกูร รัฐมนตรีว่าการกระทรวงการท่องเที่ยวและกีฬา (รมว.กก.) พร้อมด้วยผู้บริหารกระทรวงฯ เฝ้ารับเสด็จ พระเจ้าวรวงศ์เธอ พระองค์เจ้าโสมสวลี พระวรราชาทินัดดามาตุ เสด็จเป็นองค์ประธานเปิดงานและประทานรางวัลแก่ผู้ชนะการประกวดและผู้สนับสนุนชิ้นงาน ศิลปะเพื่อคนตาบอดในหัวข้อ ศิลปกรรมรูปปั้น เมืองท่องเที่ยวที่สัมผัสได้ “12 เมืองต้องห้ามพลาด Plus” ณ บริเวณ crystal court ชั้น M สยามพารากอน
กรมการท่องเที่ยว กระทรวงการท่องเที่ยวและกีฬา ร่วมกับ จุฬาลงกรณ์มหาวิทยาลัย และมหาวิทยาลัยศิลปากร ได้จัดการแสดงผลงานศิลปกรรมรูปปั้นในงานนิทรรศการศิลปะเพื่อคนตาบอดในหัวข้อ ศิลปกรรมรูปปั้น เมืองท่องเที่ยวที่สัมผัสได้ “12 เมืองต้องห้ามพลาด Plus” ซึ่งเป็นการประกวดจัดทำประติมากรรมประเภท นูนต่ำ นูนสูง หรือประติมากรรมลอยตัว ที่แสดงออกด้วยการปั้น แกะสลัก หล่อ และการแสดงศิลปะในลักษณะงานสื่อผสม เช่น การวาด การพิมพ์ แสง สี เสียง วีดิโอ ที่สามารถสื่อถึงสิ่งต่างๆ รวมถึงความรู้สึกของมนุษย์ผ่านการสร้างผลงานศิลปกรรม (ประติมากรรมและสื่อผสม) เพื่อนำเสนอสถานที่ท่องเที่ยวในจังหวัดเชิงวัฒนธรรม เช่น วัด วัง โบราณสถาน และเชิงธรรมชาติ เช่น น้ำตก ภูเขา ทะเล บึง ป่า รวมถึงสิ่งมีชีวิตทางธรรมชาติ เป็นต้น  โดยขนาดของชิ้นงานประติมากรรมมีความกว้าง 120 เซนติเมตร ความสูง 80 เซนติเมตร สำหรับติดตั้งในบูทจัดแสดงขนาด 3x3 เมตร มีผนัง 3 ด้าน แต่ละด้านสูง 2 เมตร (ด้านหน้าเปิดโล่ง) ผนังด้านในสุดติดตั้งผลงานประติมากรรม ผนังอีก 2 ด้าน (ซ้ายและขวา) เป็นงานทางด้านสื่อผสม เช่น การวาด การพิมพ์ แสง สี เสียง วีดิโอ ทั้งนี้เพื่อแสดงภายในงานนิทรรศการศิลปะเพื่อคนตาบอด ซึ่งจัดขึ้นระหว่างวันที่ 15 – 21 พฤศจิกายน 2559 ณ Crystal Court ชั้น M ศูนย์การค้าสยามพารากอน เพื่อเป็นการเทิดพระเกียรติสมเด็จพระนางเจ้าสิริกิติ์ พระบรมราชินีนาถ เนื่องในวโรกาสพระชนมายุ 84 พรรษา ในปีพุทธศักราช 2559 และเป็นการสานต่อกิจกรรมอันทรงคุณค่าทางสังคม อีกทั้งเปิดโอกาสให้คนตาบอดทั้งชาวไทยและชาวต่างชาติ ได้มีโอกาสแลกเปลี่ยนประสบการณ์  ในการถ่ายทอดจินตนาการระหว่างกันในเรื่องของแหล่งท่องเที่ยว นอกจากนี้ยังเป็นการประชาสัมพันธ์ส่งเสริมภาพลักษณ์อันดีของประเทศไทย
ประจำปี 2559 มีทีมผู้ได้รับรางวัลต่างๆจำนวน 10 ทีม ดังต่อไปนี้
รางวัลชนะเลิศ ได้แก่ ทีม See moom mung ในผลงาน “บ่อเกลือ ภูเขา จังหวัดน่าน” คณะศิลปะและการออกแบบ มหาวิทยาลัยรังสิต รังสรรค์ผลงานโดย
1. นายนิพล  สมานมิตร
2. นายอนุพงศ์  สุทธะลักษณ์
3. นายวสันต์  ยอดอิ่ม
4. นายเอกชัย  สมบูรณ์
รางวัลรองชนะเลิศอันดับ 1 ได้แก่ ทีม Thai sculpture ในผลงาน “อุทยานประวัติศาสตร์พนมรุ้ง จังหวัดบุรีรัมย์” มหาวิทยาลัยศิลปกร รังสรรค์ผลงานโดย
1. นายลิตพงษ์  สีสองห้อง
2. นายสุชาติ  สิงห์ทอง
3. น.ส.จุฑามาส  ธรรมธรสิริ
รางวัลรองชนะเลิศอันดับ 2 ได้แก่ ทีมเรารักเมืองไทย  ในผลงาน “เมืองพิษณุโลก พระพุทธชินราช” วิทยาลัยเพาะช่าง รังสรรค์ผลงานโดย
1. นายวรากร  บุญศรีรวม
2. นายศุภณัฐ  เจนจบ
3. นายศุภชัย  แสงคำมา
4. นายธีระศักดิ์  กล่ำแสง
5. นายพชร  บุญจันทร์
รางวัลชมเชย 7 รางวัล ได้แก่
รางวัลชมเชย 1  ได้แก่ ทีม Monument ในผลงาน “วัดพระมหาธาตุวรมหาวิหาร จังหวัดนครศรีธรรมราช” มหาวิทยาลัยศิลปากร รังสรรค์ผลงานโดย
1. นายสร้างสรรค์  พุกบ้านยาง
2. นายอภิสิทธิ์ สุดภู่ทอง
3. นายธนกฤต  ปิยวงศ์คีรี
รางวัลชมเชย 2  ได้แก่ ทีมดอกพุดซ้อน  ในผลงาน “ผีตาโขน  จังหวัดเลย” สถาบันเทคโนโลยีพระจอมเกล้าเจ้าคุณทหารลาดกระบัง   รังสรรค์ผลงานโดย
1. น.ส.กานต์สินี อุ่นอนงค์
2. น.ส.นวพร ชาญวนังกูร
3. นายภาราดา ภัทรกุลปรีดา
4. นายธนาคาร โพธิ์หอมศิริ
รางวัลชมเชย 3  ได้แก่  ทีม To day where ในผลงาน “เมืองมะขามหวาน จังหวัดเพชรบูรณ์” วิทยาลัยเพาะช่าง   รังสรรค์ผลงานโดย
1. คุณเล็ก  แซ่เล็ก
2. นายธนกฤต  สาขาวณิช
3. นายธนัท  ศรีวิยางกูร
4. น.ส.ศรัญญา  ศรีเพชร
5. นายภูเบศ  จันทิราวรรณ
รางวัลชมเชย 4  ได้แก่  ทีม Illuminate ในผลงาน  “เมืองสุรินทร์ จังหวัดสุรินทร์” วิทยาลัยเพาะช่าง  รังสรรค์ผลงานโดย
1. นายธนภัทร  งามจิต
2. นายนครินทร์  มงคลชัย
3. นายเมธาสิทธิ์  ทองชมพูนุ
4. นายกิตติธัช  นาวเหนี่ยว
5. นายขจรศักดิ์  วิรุณจันทรา
รางวัลชมเชย 5  ได้แก่ ทีม 71  ในผลงาน “ลีลาอัปสรา  จังหวัดบุรีรัมย์”  มหาวิทยาลัยศิลปากร รังสรรค์ผลงานโดย
1. นายธนพล  พงศ์พจนาพร
2. นายพิเชษฐ์  กิตติโชติตั้งสกุล
3. นายอนุกูล  ทังไธสง
4. นายวัฒนันท์  พัดลม
5. นายภัทร  ทองขจร
รางวัลชมเชย 6  ได้แก่ ทีมดอกสร้อย ในผลงาน “เมืองปราสาท จังหวัดบุรีรัมย์”  สถาบันเทคโนโลยีพระจอมเกล้าเจ้าคุณทหารลาดกระบัง  รังสรรค์ผลงานโดย
1. น.ส.ธีราพร ชาติหวาน
2. น.ส.ฐิตา จันตอนันต์กุล
3. นายธนวันต์ เพิ่มฤทธิ์
4. นายณัฐนพล สร้อยเซียน
และรางวัลชมเชย 7 ได้แก่  ทีมวัดดาว ในผลงาน “นครทวารวดี  จังหวัดนครปฐม” วิทยาลัยเพาะช่าง  รังสรรค์ผลงานโดย
1. นายพิพัฒน์พล  โสพัฒน์
2. นายณภัทร  โยธาคนธ์
3. นายสุรเชษฐ์  ขาวแก้ว
4. นายชัย  โพธิตะนัง
5. น.ส.ศุภรัตน์  วจพจน์ 



ที่มา : http://www.thaigov.go.th/news/contents/details/878