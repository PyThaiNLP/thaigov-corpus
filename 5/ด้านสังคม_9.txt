รัฐบาลไทย-ข่าวทำเนียบรัฐบาล-ร่วมใจปันทางไกล ถวายอาลัยในหลวง ร.9







                                วันพุธที่ 7 ธันวาคม 2559                              





    296  













   ร่วมใจปันทางไกล ถวายอาลัยในหลวง ร.9
 

   2 ธันวาคม 2559 ณ ราชตฤณมัยสมาคม นางนันทวรรณ ชื่นศิริ หัวหน้าผู้ตรวจราชการกระทรวงวิทยาศาสตร์และเทคโนโลยี พร้อมเจ้าหน้าที่จากกรมวิทยาศาสตร์บริการ กระทรวงวิทยาศาสตร์ฯ ให้การต้อนรับ นักปั่นจักรยานจากจังหวัดชลบุรี หนองบัวลำภู และศรีสะเกษ  ราว 200 คน  





 เข้าพักที่ราชตฤณมัยสมาคม เพื่อจะเดินทางไปถวายราชสักการะ พระบาทสมเด็จพระปรมินทรมหาภูมิพลอดุลยเดช ในวันต่อไป โดยนักปั่นจากจังหวัดชลบุรี ได้ร่วมกันร้องเพลงชาติเพื่อเคารพธงชาติ เวลา 18.00 น. และร้องเพลงสรรเสริญพระบารมี บริเวณด้านหน้าอาคารฯ 

กระทรวงวิทยาศาสตร์ฯ ได้จัดเตรียมสถานที่นอน อาหาร น้ำดื่ม ให้การต้อนรับการนักปั่นดังกล่าว ซึ่งจะเข้าพักค้างคืน ณ ราชตฤณมัยสมาคมฯ เป็นเวลา 1 คืน และจะเดินทางต่อไปยังพระบรมมหาราชวัง ในช่วงเช้าของวันถัดไป
 
 ทั้งนี้ นักปั่นจักรยานชาวศรีสะเกษ ได้นำข้าวสารมอบให้หัวหน้าผู้ตรวจราชการกระทรวงวิทยาศาสตร์ฯ เพื่อนำไปทำอาหารบริการแก่ประชาชนที่มาใช้บริการ ณ ราชตฤณมัยสมาคม ด้วย โดย หัวหน้าผู้ตรวจราชการกระทรวงวิทยาศาสตร์ฯ ได้มอบข้าวสารดังกล่าวแก่จิตอาสา (ครัวศรีวิชัย) เพื่อนำไปประกอบอาหารบริการประชาชนที่มาใช้บริการที่จุดบริการประชาชนราชตฤณมัยสมาคม ต่อไป
 



ที่มา : http://www.thaigov.go.th/news/contents/details/980