รัฐบาลไทย-ข่าวทำเนียบรัฐบาล-ดร.พิเชฐ เป็นประธานการเปิดการประชุมวิชาการนานาชาติ SEE 2016







                                วันพุธที่ 30 พฤศจิกายน 2559                              





    347  













   ดร.พิเชฐ เป็นประธานการเปิดการประชุมวิชาการนานาชาติ SEE 2016
 

   28 พฤศจิกายน 2559 / ดร.พิเชฐ ดุรงคเวโรจน์ รัฐมนตรีว่าการกระทรวงวิทยาศาสตร์และเทคโนโลยี เป็นประธานในการเปิดการประชุมวิชาการนานาชาติ SEE 2016  





และแสดงปาฐกถาพิเศษในหัวข้อเรื่อง “บทบาทของนโยบาย ด้านวิทยาศาสตร์ เทคโนโลยีและนวัตกรรม กับการบรรลุเป้าหมายด้านการลดภาวะโลกร้อนของประเทศไทย” ณ โรงแรมดุสิตธานี กรุงเทพฯ

โดยมีนักวิชาการนานาชาติเข้าร่วมแลกเปลี่ยนความเห็น และร่วมเสนอผลงานวิจัยมากกว่า 100 เรื่อง จาก 15 ประเทศ ภายใต้หัวข้อหลัก เรื่อง พลังงานและการเปลี่ยนแปลงสภาพภูมิอากาศ การสร้างนวัตกรรมเพื่ออนาคตที่ยั่งยืน เพื่อเป็นเวทีแลกเปลี่ยนความคิดเห็น และมีส่วนร่วมในการเสริมสร้างความั่นคงด้านพลังงานและแก้ไขปัญหาโลกร้อน ซึ่งพัฒนาและประยุกต์ใช้เทคโนโลยีและนวัตกรรม

นอกจากนี้ ยังเป็นเวทีแลกเปลี่ยนความรู้และประสบการณ์เกี่ยวกับความก้าวหน้าทางด้านวิทยาศาสตร์ เทคโนโลยีและนวัตกรรม ที่เกี่ยวเนื่องกับความท้าทายในการจัดการปัญหาด้านพลังงานและการเปลี่ยนแปลงสภาพภูมิอากาศ และเป็นการประชุมนานาชาติที่เน้นการพัฒนาและการประยุกต์ใช้เทคโนโลยีและนวัตกรรมเพื่อรองรับการปรับตัวต่อการเปลี่ยนแปลงสภาพภูมิอากาศ และการลดการปล่อยก๊าซเรือนกระจก

ทั้งนี้ การจัดประชุมวิชาการนานาชาติด้านพลังงานและสิ่งแวดล้อมที่ยั่งยืนครั้งที่ 6 (6 International Conference on Sustainable Energy and Environment) หรือ SEE 2016 จะจัดขึ้นตั้งแต่วันที่ 28-30 พฤศจิกายน 2559 ณ โรงแรมดุสิตธานี กรุงเทพฯ
 

 

ข่าวโดย : นางสาวศิริวรรณ หมินหมัน
ถ่ายภาพและวีดิโอโดย : นายภูมินทร์ ปั้นเล็ก,นายไววิทย์ ยอดประสิทธิ์
กลุ่มงานประชาสัมพันธ์ กระทรวงวิทยาศาสตร์และเทคโนโลยี
โทร. 02 333 3728-3732 โทรสาร 02 333 3834
E-Mail: pr@most.go.th Facebook : sciencethailand
Call Center กระทรวงวิทยาศาสตร์และเทคโนโลยี โทร. 1313



ที่มา : http://www.thaigov.go.th/news/contents/details/927