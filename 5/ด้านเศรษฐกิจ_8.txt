รัฐบาลไทย-ข่าวทำเนียบรัฐบาล-กรมทางหลวง (ทล.) กระทรวงคมนาคม ดำเนินโครงการปรับปรุงสายทางเข้า - ออก โครงการพระราชดำริในพระบาทสมเด็จพระปรมินทรมหาภูมิพลอดุลยเดชทั่วประเทศ เพื่ออำนวยความสะดวก ปลอดภัยในการเดินทางของ







                                วันจันทร์ที่ 21 พฤศจิกายน 2559                              





    325  













   กรมทางหลวง (ทล.) กระทรวงคมนาคม ดำเนินโครงการปรับปรุงสายทางเข้า - ออก โครงการพระราชดำริในพระบาทสมเด็จพระปรมินทรมหาภูมิพลอดุลยเดชทั่วประเทศ เพื่ออำนวยความสะดวก ปลอดภัยในการเดินทางของ
 

   กรมทางหลวง (ทล.) กระทรวงคมนาคม ดำเนินโครงการปรับปรุงสายทางเข้า - ออก โครงการพระราชดำริในพระบาทสมเด็จพระปรมินทรมหาภูมิพลอดุลยเดชทั่วประเทศ เพื่ออำนวยความสะดวก ปลอดภัยในการเดินทางของประชาชน 





   ทล. ได้สั่งการให้แขวงทางหลวงทั่วประเทศดำเนินการปรับปรุงสายทางเข้า - ออก โครงการพระราชดำริในพระบาทสมเด็จพระปรมินทรมหาภูมิพลอดุลยเดชในพื้นที่รับผิดชอบของ ทล. จำนวน 50 โครงการ โดยจัดสรรงบประมาณปี 2560 วงเงิน 50 ล้านบาท ดำเนินโครงการ เช่น การตัดแต่งกิ่งไม้ การซ่อมผิวจราจร บำรุงถนนให้สวยงาม ติดไฟฟ้าส่องสว่าง ติดตั้งป้ายบอกทางให้ชัดเจน เป็นต้น เพื่ออำนวยความสะดวก และปลอดภัยในการเดินทางของประชาชนไปยังสถานที่หรือโครงการสำคัญ อาทิ พิพิธภัณฑ์หรือเขตทางหลวงที่เคยเสด็จฯ และทรงงาน เพื่อเผยแพร่ความรู้แก่ประชาชนด้วย ทั้งนี้ ทล. ได้ดำเนินการปรับปรุงสายทางเข้า - ออก โครงการพระราชดำริฯ ตั้งแต่ต้นเดือนตุลาคมที่ผ่านมา และจะดำเนินการให้ครบทุกสายทางต่อไป
สำหรับทางหลวงในความรับผิดชอบของ ทล. ที่เป็นสายทางเข้า - ออก โครงการพระราชดำริฯ 50 โครงการ เช่น ทางหลวงหมายเลข 3203 ทางเข้าศูนย์เรียนรู้โครงการตามพระราชประสงค์หุบกะพง แขวงทางหลวงเพชรบุรี ทางหลวง 3077 (ศาลนเรศวร - เขาใหญ่) แขวงทางหลวงปราจีนบุรี ทางหลวงหมายเลข 1103 (พระบาทตะเมาะ - ฮอด) และทางหลวงหมายเลข 1192 (อินทนนท์ - แม่แจ่ม) แขวงทางหลวงเชียงใหม่ 1 ทางหลวงหมายเลข 1249 (แม่งอน - หนองเต่า) แขวงทางหลวงเชียงใหม่ที่ 3 เส้นทางรอบพระตำหนักภูพานราชนิเวศน์ เป็นต้น 



ที่มา : http://www.thaigov.go.th/news/contents/details/848