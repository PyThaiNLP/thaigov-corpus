รัฐบาลไทย-ข่าวทำเนียบรัฐบาล-นายกรัฐมนตรีนำข้าราชการทำเนียบรัฐบาลเตะตะกร้อ เพื่อเสริมสร้างทักษะ และสร้างความสามัคคี







                                วันศุกร์ที่ 6 มกราคม 2560                              





    0  













   นายกรัฐมนตรีนำข้าราชการทำเนียบรัฐบาลเตะตะกร้อ เพื่อเสริมสร้างทักษะ และสร้างความสามัคคี
 

   นายกรัฐมนตรีนำข้าราชการทำเนียบรัฐบาลเตะตะกร้อ เพื่อเสริมสร้างทักษะ และสร้างความสามัคคี
 






วันนี้(4 มกราคม 2560) ‪เวลา 15.00 น.‬ ณ บริเวณด้านหน้าสนามหญ้าตึกไทยคู่ฟ้า ทำเนียบรัฐบาล  พลเอก ประยุทธ์ จันทร์โอชา นายกรัฐมนตรี นำข้าราชการและเจ้าหน้าที่ภายในทำเนียบรัฐบาลออกกำลังกายร่วมกันประจำวันพุธ เพื่อเสริมสร้างร่างกายให้มีสุขภาพกายที่ดี และช่วยให้สมองปลอดโปร่ง โดยมี พลเอก วิลาศ อรุณศรี  เลขาธิการนายกรัฐมนตรี ร่วมออกกำลังกายด้วย
 
นายกรัฐมนตรี เลขาธิการนายกรัฐมนตรี  และเจ้าหน้าที่ทำเนียบรัฐบาล ร่วมกันเล่นกีฬาตระก้อประเภทตะกร้อวงใหญ่  ลักษณะและรูปแบบเป็นการเล่นตะกร้อโดยล้อมกันวงในสนามเรียบ ซึ่งจะมีผู้เล่น‪ตั้งแต่ 5 – 8‬ คน โดยท่าทางการเล่นนั้น ก็มีลักษณะเช่นเดียวกับการเล่นตะกร้อ แต่จะเป็นการเตะลูกตะกร้อส่งกันไปมา โดยเน้นที่แรงเตะลูกหรือส่งลูก มิฉะนั้นตะกร้อจะไม่ถึงผู้รับ ซึ่งผู้เล่นจะต้องระมัดระวังจังหวะการเล่น และท่าทางต่าง ๆ ตลอดจนน้ำหนัก หรือแรงเหวี่ยงให้เหมาะสม เพื่อไม่ให้ลูกตะกร้อตกลงสู่พื้น จะต้องใช้ทักษะและความสมัคคีเป็นสำคัญ 
ทั้งนี้ นายกรัฐมนตรี ได้ออกกำลังกายเป็นเวลา 45 นาที ก่อนขอเปลี่ยนตัวผู้เล่นเพื่อไปปฏิบัติภารกิจต่อไป
 
-------------------------------------------
กลุ่มประชาสัมพันธ์และเผยแพร่ สำนักโฆษก



ที่มา : http://www.thaigov.go.th/news/contents/details/1188