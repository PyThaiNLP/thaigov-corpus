รัฐบาลไทย-ข่าวทำเนียบรัฐบาล-เรือเฟอร์รี่พัทยา-หัวหินเปิดบริการแล้ว ชี้ช่วยประหยัดเวลาเดินทางกว่าครึ่ง และเป็นทางเลือกใหม่ด้านการท่องเที่ยวทางทะเล ด้านนายกฯ สั่งเร่งประชาสัมพันธ์ พร้อมเตรียมขยายเส้นทางเพิ่ม







                                วันศุกร์ที่ 6 มกราคม 2560                              





    222  





      พิมพ์    
     
    
















   เรือเฟอร์รี่พัทยา-หัวหินเปิดบริการแล้ว ชี้ช่วยประหยัดเวลาเดินทางกว่าครึ่ง และเป็นทางเลือกใหม่ด้านการท่องเที่ยวทางทะเล ด้านนายกฯ สั่งเร่งประชาสัมพันธ์ พร้อมเตรียมขยายเส้นทางเพิ่ม
 

   เรือเฟอร์รี่พัทยา-หัวหินเปิดบริการแล้ว ชี้ช่วยประหยัดเวลาเดินทางกว่าครึ่ง และเป็นทางเลือกใหม่ด้านการท่องเที่ยวทางทะเล ด้านนายกฯ สั่งเร่งประชาสัมพันธ์ พร้อมเตรียมขยายเส้นทางเพิ่ม 





วันนี้ (6 มกราคม 2560) พลโท สรรเสริญ แก้วกำเนิด โฆษกประจำสำนักนายกรัฐมนตรี เปิดเผยว่า การเดินเรือเฟอร์รี่เชื่อมอ่าวไทยตอนบน พัทยา-หัวหิน หรือเรือเฟอร์รี่ รอยัล 1 ซึ่งเป็นหนึ่งในโครงการตามแผนปฏิบัติการลงทุนด้านคมนาคมขนส่ง พ.ศ. 2560 ได้เดินทางจากท่าเรือแหลมบาลีฮาย พัทยา ไปถึงยังท่าเทียบเรือสะพานปลา หัวหิน ได้สำเร็จเป็นเที่ยวแรกวานนี้ (5 ม.ค.) หลังจากที่ผ่านมายังไม่สามารถออกเดินทางได้เนื่องจากทะเลมีคลื่นลมแรง
 
“เรือออกเดินทางจากพัทยา เวลา 08.30 น. มีผู้โดยสารทั้งสิ้น 198 คน และถึงยังหัวหิน 11.05 น. รวมใช้เวลาเดินทางประมาณ 2.30 ชม. ซึ่งเร็วกว่าการเดินทางด้วยรถยนต์เป็นเท่าตัว โดยประชาชนผู้สนใจและนักท่องเที่ยวชาวต่างชาติได้สัมผัสกับทัศนียภาพของทะเลอ่าวไทย และรู้สึกมั่นใจในความปลอดภัยของการเดินทาง”
 
พลโท สรรเสริญ กล่าวต่อว่า เมื่อครั้งที่นายกรัฐมนตรีลงพื้นที่ จ.ระยอง และตรวจเยี่ยมสนามบินอู่ตะเภานั้น ได้เร่งรัดให้กระทรวงคมนาคมดำเนินโครงการเรือเฟอร์รี่เชื่อมอ่าวไทยตอนบนฝั่งตะวันออก และฝั่งตะวันตก (East-West Ferry) จนขณะนี้หน่วยงานที่เกี่ยวข้องต่าง ๆ ได้รับไปปฏิบัติและดำเนินการสำเร็จอย่างเป็นรูปธรรมทั้งการปรับปรุงท่าเรือและออกเดินเรือ ซึ่งจะช่วยประหยัดเวลาในการเดินทาง และยังเป็นทางเลือกใหม่ของการท่องเที่ยวทางทะเลที่เชื่อมโยงระหว่างสองฝั่ง รวมทั้งจะช่วยสร้างความเจริญให้พื้นที่โดยรอบท่าเรือกลายเป็นแหล่งเศรษฐกิจได้ปีละกว่า 4,000 ล้านบาท
 
“ท่านนายกฯ ได้สั่งการให้กระทรวงคมนาคมร่วมกับหน่วยงานอื่นที่เกี่ยวข้อง เช่น กระทรวงการท่องเที่ยวฯ เร่งประชาสัมพันธ์ข้อมูลให้ประชาชนและนักท่องเที่ยวได้รับทราบ และพัฒนาคุณภาพการบริการให้ดีขึ้น รวมทั้งเร่งรัดให้ศึกษาความเป็นไปได้และเพิ่มเติมเส้นทางเดินเรืออื่น ๆ ที่กำหนดไว้ในแผน ทั้งบางปู-หัวหิน บางปู-พัทยา ให้เกิดผลสำเร็จโดยเร็ว
 
ทั้งนี้ เรือเฟอร์รี่ รอยัล 1 จะเปิดทดลองรับนักท่องเที่ยวและผู้โดยสารจากหัวหินไปพัทยาครั้งต่อไปในวันที่ 7 ม.ค.60 โดยผู้ที่สนใจต้องไปลงทะเบียนที่ท่าเรือสะพานปลา เขาตะเกียบ หัวหินในช่วงเช้า หลังจากนั้น กระทรวงคมนาคมจะเปิดเดินเรือพัทยา-หัวหิน และหัวหิน-พัทยา อย่างเป็นทางการในวันที่ 16 ม.ค.60 เป็นต้นไป ในราคาเที่ยวละ 1,250 บาท”
 

---------------------- 



ที่มา : http://www.thaigov.go.th/news/contents/details/1226