รัฐบาลไทย-ข่าวทำเนียบรัฐบาล-รมต.นร. ออมสินฯ เป็นผู้แทนรัฐบาลรับมอบเงินช่วยเหลือผู้ประสบอุทกภัยภาคใต้จากคณะบุคคลขององค์กรภาครัฐและเอกชน







                                วันศุกร์ที่ 13 มกราคม 2560                              





    170  













   รมต.นร. ออมสินฯ เป็นผู้แทนรัฐบาลรับมอบเงินช่วยเหลือผู้ประสบอุทกภัยภาคใต้จากคณะบุคคลขององค์กรภาครัฐและเอกชน
 

   นายออมสิน ชีวะพฤกษ์ รัฐมนตรีประจำสำนักนายกรัฐมนตรี เป็นผู้แทนรัฐบาลรับมอบเงินช่วยเหลือผู้ประสบอุทกภัยภาคใต้จากคณะบุคคลขององค์กรภาครัฐและเอกชน 





             วันนี้ (13 มกราคม 2560) เวลา 13.30 น. ณ ห้องประชุม 109 อาคารสำนักงานปลัดสำนักนายกรัฐมนตรี ทำเนียบรัฐบาล นายออมสิน ชีวะพฤกษ์ รัฐมนตรีประจำสำนักนายกรัฐมนตรี เป็นผู้แทนรัฐบาลรับมอบเงินช่วยเหลือผู้ประสบอุทกภัยภาคใต้จากคณะบุคคลขององค์กรภาครัฐและเอกชน
          ทั้งนี้ รัฐมนตรีประจำสำนักนายกรัฐมนตรีได้รับมอบเงินบริจาคจำนวนเงิน 500,000 บาท จาก       ตัวแทนคณะนักศึกษาวิทยาลัยป้องกันราชอาณาจักร (วปอ.) รุ่นที่ 57 และตัวแทนกลุ่มธุรกิจน้ำตาล บริษัท มิตรพล จำกัด บริจาคเงินจำนวน 1,000,000 บาท ตามลำดับ เพื่อสมทบทุนช่วยเหลือผู้ประสบอุทกภัยในภาคใต้
          โอกาสนี้ รัฐมนตรีประจำสำนักนายกรัฐมนตรีได้กล่าวขอบคุณคณะทั้ง 2 ดังกล่าวที่มามอบเงินช่วยเหลือในครั้งนี้ พร้อมกล่าวเพิ่มเติมว่าในวันอาทิตย์ที่ 15 มกราคม 2560 ประชาชนหรือหน่วยงานภาครัฐหรือเอกชนใด ที่มีความประสงค์ที่จะร่วมแรงร่วมใจกัน ช่วยเหลือพี่น้องประชาชนภาคใต้ที่ประสบปัญหา        น้ำท่วมขณะนี้ สามารถร่วมบริจาคผ่านรายการ “ประชารัฐร่วมใจ ช่วยอุทกภัยภาคใต้” โดยงานจะเริ่มในเวลา 18.00 น.- 20.00 น. ณ ตึกสันติไมตรี ทำเนียบรัฐบาล
                   
********************************
กลุ่มประชาสัมพันธ์และเผยแพร่ สำนักโฆษก



ที่มา : http://www.thaigov.go.th/news/contents/details/1343