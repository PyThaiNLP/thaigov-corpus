รัฐบาลไทย-ข่าวทำเนียบรัฐบาล-รมต.นร. ออมสินฯ เป็นประธานการประชุมคณะกรรมการกองทุนเงินช่วยเหลือผู้ประสบสาธารณภัย สำนักนายกรัฐมนตรี ครั้งที่ 2/2560







                                วันอังคารที่ 17 มกราคม 2560                              





    170  













   รมต.นร. ออมสินฯ เป็นประธานการประชุมคณะกรรมการกองทุนเงินช่วยเหลือผู้ประสบสาธารณภัย สำนักนายกรัฐมนตรี ครั้งที่ 2/2560
 

   รมต.นร. ออมสินฯ เป็นประธานการประชุมคณะกรรมการกองทุนเงินช่วยเหลือผู้ประสบสาธารณภัย สำนักนายกรัฐมนตรี ครั้งที่ 2/2560 





              วันนี้ (17 มกราคม 2560) เวลา 17.00 น. ณ ห้องประชุม 109 อาคารสำนักงานปลัดสำนันายกรัฐมนตรี ทำเนียบรัฐบาล นายออมสิน ชีวะพฤกษ์ รัฐมนตรีประจำสำนักนายกรัฐมนตรี ได้เป็นประธานการประชุมคณะกรรมการกองทุนเงินช่วยเหลือผู้ประสบสาธารณภัย สำนักนายกรัฐมนตรี ครั้งที่ 2/2560
          ภายหลังเลิกประชุมเวลาประมาณ 19.00 น. รัฐมนตรีประจำสำนักนายกรัฐมนตรีได้แถลงผลการประชุมฯ ว่า
                ที่ประชุมเห็นชอบให้ความช่วยเหลือแก่ผู้เสียชีวิต 77 ราย ซึ่งเสียชีวิตจากปัญหาอุทกภัยในพื้นที่ภาคใต้ โดยวันที่ 26 มกราคม 2560 พลเอก ประยุทธ์ จันทร์โอชา นายกรัฐมนตรี พร้อมคณะจะเดินทางไปตรวจเยี่ยมและให้กำลังใจ พร้อมมอบเงินช่วยเหลือแก่ตัวแทนผู้เสียชีวิตในจังหวัดสุราษฎร์ธานีรายละ 50,000 และในส่วนในพื้นที่จังหวัดอื่น ๆ นายกรัฐมนตรีจะมอบเงินช่วยเหลือผ่านผู้ว่าราชการจังหวัดเพื่อนำไปมอบต่อให้ตัวแทนผู้เสียชีวิตต่อไป
          อย่างไรก็ตาม ขณะนี้ ทั้ง 3 เหล่าทัพและตำรวจตลอดจนทุกกระทรวงได้ส่งเจ้าหน้าที่ไปช่วยเหลือประชาชนตั้งแต่ประสบภัยน้ำท่วมแล้ว ซึ่งประชาชนในทุกจังหวัดได้รับความช่วยเหลือทันต่อสถานการณ์โดยรัฐบาลกระจายงบประมาณผ่านกระทรวงมหาดไทยไปจังหวัดละ 100 ล้านบาท หากมีการขาดเหลือมากน้อยเพียงใด ทุกจังหวัดสามารถยื่นหนังสือขอเงินช่วยเหลือมายังกองทุนเงินช่วยเหลือผู้ประสบสาธารณภัย สำนักนายกรัฐมนตรีได้ตามระเบียบที่กำหนดไว้ได้
          ทั้งนี้ ที่ประชุมได้มอบหมายให้ทุกกระทรวงที่เกี่ยวข้องได้สำรวจความเสียหายด้านต่าง ๆ ของประชาชนโดยเร็ว เพื่อดำเนินการให้ความช่วยเหลือหลังน้ำลดได้ทันท่วงทีต่อไป
 
*************************************
กลุ่มประชาสัมพันธ์และเผยแพร่ สำนักโฆษก



ที่มา : http://www.thaigov.go.th/news/contents/details/1387