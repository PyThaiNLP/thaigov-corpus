รัฐบาลไทย-ข่าวทำเนียบรัฐบาล-นายกรัฐมนตรีนำคณะรัฐมนตรี พร้อมคู่สมรส ข้าราชการ เจ้าหน้าที่ ทำบุญตักบาตรพระสงฆ์เนื่องในพระราชพิธีทรงบำเพ็ญพระราชกุศลสตมวาร  100  วัน 







                                วันศุกร์ที่ 20 มกราคม 2560                              





    211  













   นายกรัฐมนตรีนำคณะรัฐมนตรี พร้อมคู่สมรส ข้าราชการ เจ้าหน้าที่ ทำบุญตักบาตรพระสงฆ์เนื่องในพระราชพิธีทรงบำเพ็ญพระราชกุศลสตมวาร  100  วัน 
 

   นายกรัฐมนตรี เป็นประธานในพิธีทำบุญตักบาตรพระสงฆ์  เนื่องในพระราชพิธีทรงบำเพ็ญพระราชกุศลสตมวาร  100  วัน 





วันนี้ (20 มกราคม 2560) เวลา 07.00 น. ณ ทำเนียบรัฐบาล  พลเอก ประยุทธ์ จันทรโอชา นายกรัฐมนตรี เป็นประธานในพิธีทำบุญตักบาตรพระสงฆ์  เนื่องในพระราชพิธีทรงบำเพ็ญพระราชกุศลสตมวาร  100  วัน ถวายพระบรมศพพระบาทสมเด็จพระปรมินทรมหาภูมิพลอดุลยเดช  โดยมี คณะรัฐมนตรี คู่สมรสคณะรัฐมนตรี ข้าราชการ และเจ้าหน้าที่ร่วมทำบุญตักบาตร
 
โอกาสนี้ นายกรัฐมนตรีประกอบพิธีด้วยการจุดธูปเทียนบูชาพระรัตนตรัย เจ้าหน้าที่อาราธนาศีล พระสงฆ์ให้ศีลและเจริญพระพุทธมนต์  ถวายผ้าไตรพระสงฆ์  จำนวน 10 รูป  จากนั้นได้ถวายเครื่องไทยธรรมร่วมกับคณะรัฐมนตรี คู่สมรสคณะรัฐมนตรี พระสงฆ์สวดอนุโมทนา   พร้อมกรวดน้ำรับพร  ประธานสงฆ์ปะพรมน้ำพระพุทธมนต์
 
ภายหลังเสร็จสิ้นพิธีสงฆ์ นายกรัฐมนตรี คณะรัฐมนตรี พร้อมคู่สมรสคณะรัฐมนตรี  ได้เดินไปยังบริเวณสนามหญ้าหน้าตึกไทยคู่ฟ้า  เพื่อร่วมทำบุญตักบาตรพระสงฆ์ จำนวน 89 รูป พร้อมกับข้าราชการและเจ้าหน้าที่  เพื่อเป็นการทำบุญอุทิศถวายพระบรมศพพระบาทสมเด็จพระปรมินทรมหาภูมิพลอดุลยเดช ในวาระครบรอบวันสวรรคตครบรอบวันสตมวารครบ  100  วัน
 

 
********************************
 กลุ่มประชาสัมพันธ์และเผยแพร่  สำนักโฆษก



ที่มา : http://www.thaigov.go.th/news/contents/details/1425