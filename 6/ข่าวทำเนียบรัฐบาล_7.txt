รัฐบาลไทย-ข่าวทำเนียบรัฐบาล-นรม. พร้อมด้วย ลธน. ให้กำลังใจข้าราชการและเจ้าหน้าที่ทำเนียบรัฐบาลที่มาร่วมออกกำลังกายทุกวันพุธของสัปดาห์







                                วันพุธที่ 28 ธันวาคม 2559                              





    3,693  













   นรม. พร้อมด้วย ลธน. ให้กำลังใจข้าราชการและเจ้าหน้าที่ทำเนียบรัฐบาลที่มาร่วมออกกำลังกายทุกวันพุธของสัปดาห์
 

   นรม. พร้อมด้วย ลธน. ให้กำลังใจข้าราชการและเจ้าหน้าที่ทำเนียบรัฐบาลที่มาร่วมออกกำลังกายทุกวันพุธของสัปดาห์ 





   วันนี้ (28 ธันวาคม 2559) เวลา 15:10 น. ณ บริเวณสนามหญ้าด้านหน้าตึกไทยคู่ฟ้า ทำเนียบรัฐบาล พลเอกประยุทธ์ จันทร์โอชา นายกรัฐมนตรี พร้อมด้วย พลเอก วิลาศ อรุณศรี เลขาธิการนายกรัฐมนตรี ได้มาพบปะข้าราชการและเจ้าหน้าที่ทำเนียบรัฐบาล ซึ่งมาร่วมกันออกกำลังกายโดยมีครูฝึกจากการกีฬาแห่งประเทศไทยเป็นผู้นำในการออกกำลังกายในครั้งนี้
          ทั้งนี้ นายกรัฐมนตรีได้มอบของขวัญปีใหม่ให้กับครูฝึก พร้อมกล่าวขอบคุณและให้กำลังใจข้าราชการและเจ้าหน้าที่ทำเนียบรัฐบาลที่มาร่วมกันออกกำลังกายเพื่อสุขภาพที่แข็งแรง และเป็นการสนับสนุนให้คนไทยหันมาออกกำลังกายกันมากขึ้น เพื่อเป็นกำลังสำคัญในการพัฒนาประเทศชาติให้เจริญก้าวหน้าต่อไป โดยกิจกรรมในวันนี้ ได้แก่ การเต้นแอโรบิค เดิน-ยืนแกว่งแขนไปมา เต้นฮูล่าฮูป และวิ่งรอบขอบสนามบริเวณด้านหน้าตึกสันติไมตรี (หลังนอก) ด้วย
          อนึ่ง นายกรัฐมนตรีไม่ได้ร่วมออกกำลังกายในวันนี้ เนื่องจาก เวลา 16.30 น. มีกำหนดการเดินทางไปวางพานพุ่มดอกไม้ถวายราชสักการะพระบรมราชานุสาวรีย์สมเด็จพระเจ้าตากสินมหาราช ในนามนายกรัฐมนตรี และคณะรัฐมนตรี ณ พระบรมราชานุสาวรีย์สมเด็จพระเจ้าตากสินมหาราช วงเวียนใหญ่ เขตคลองสาน กรุงเทพมหานคร
**************************
กลุ่มประชาสัมพันธ์และเผยแพร่ สำนักโฆษก
  



ที่มา : http://www.thaigov.go.th/news/contents/details/1151