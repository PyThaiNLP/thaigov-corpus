รัฐบาลไทย-ข่าวทำเนียบรัฐบาล-รมต.นร. ออมสินฯ เป็นผู้แทนรัฐบาลรับมอบเงินช่วยเหลือผู้ประสบอุทกภัยภาคใต้จากคณะบุคคลขององค์กรภาครัฐและเอกชน 1 ล้านกว่าบาท







                                วันศุกร์ที่ 27 มกราคม 2560                              





    154  













   รมต.นร. ออมสินฯ เป็นผู้แทนรัฐบาลรับมอบเงินช่วยเหลือผู้ประสบอุทกภัยภาคใต้จากคณะบุคคลขององค์กรภาครัฐและเอกชน 1 ล้านกว่าบาท
 

   นายออมสิน ชีวะพฤกษ์ รัฐมนตรีประจำสำนักนายกรัฐมนตรี เป็นผู้แทนรัฐบาลรับมอบเงินช่วยเหลือผู้ประสบอุทกภัยภาคใต้จากคณะบุคคลขององค์กรภาครัฐและเอกชนจำนวน 2 คณ 





             วันนี้ (27 มกราคม 2560) เวลา 11.00 น. ณ บริเวณด้านหน้าอาคาร สำนักงานปลัดสำนักนายกรัฐมนตรี ทำเนียบรัฐบาล นายออมสิน ชีวะพฤกษ์ รัฐมนตรีประจำสำนักนายกรัฐมนตรี เป็นผู้แทนรัฐบาลรับมอบเงินช่วยเหลือผู้ประสบอุทกภัยภาคใต้จากคณะบุคคลขององค์กรภาครัฐและเอกชนจำนวน 2 คณะ
          โอกาสนี้ รัฐมนตรีประจำสำนักนายกรัฐมนตรีในฐานะผู้แทนรัฐบาลได้รับมอบเงินช่วยเหลือผู้ประสบอุทกภัยภาคใต้จากคณะต่าง ๆ ดังกล่าว พร้อมได้กล่าวขอบคุณคณะบุคคลของภาครัฐและเอกชนที่ได้ร่วมแรงร่วมใจกันมาบริจาคเงินในครั้งนี้ ซึ่งทางรัฐบาลจะได้นำเงินไปช่วยเหลือผู้ประสบภัยน้ำท่วมในภาคใต้ตามเจตนารมณ์ของผู้บริจาคโดยเร่งด่วนต่อไป
          ทั้งนี้ รัฐบาลได้จัดตั้ง “ศูนย์ช่วยเหลือประชาชนประสบภัยน้ำท่วมภาคใต้” ขึ้น ณ สำนักงานปลัดสำนักนายกรัฐมนตรี ทำเนียบรัฐบาล เพื่อเป็นศูนย์กลางในการรวบรวมเงินบริจาคของพี่น้องประชาชนทั่วประเทศจัดส่งให้จังหวัดหรือหน่วยงานที่เกี่ยวข้อง เพื่อนำไปบรรเทาความเดือดร้อนให้กับประชาชนผู้ประสบอุทกภัยในพื้นที่จังหวัดภาคใต้ โดยประชาชนในทุกภาคส่วนที่ประสงค์จะช่วยเหลือประชาชนที่เดือดร้อนในครั้งนี้ สามารถบริจาคเงินเข้ากองทุนช่วยเหลือผู้ประสบสาธารณภัย สำนักงานปลัดสำนักนายกรัฐมนตรีได้ โดยโอนเงินเข้าที่บัญชีธนาคารกรุงไทย จำกัด (มหาชน) สาขาทำเนียบรัฐบาล เลขที่บัญชี 067-0-06895-0 โดยผู้ที่ร่วมบริจาคเงินช่วยเหลือผู้ประสบอุทกภัยดังกล่าว สามารถนำใบเสร็จรับเงินการบริจาคฯ มาลดหย่อนภาษีได้ด้วย อนึ่ง รายนามตัวแทนคณะบุคคลจากองค์กรภาครัฐและและภาคเอกชนที่มาบริจาคฯ จำนวน 2 คณะ มีดังนี้
          1. ตัวแทนบริษัท โฟลว์โก้ จำกัด                                         จำนวนเงิน    1,000,000 บาท
          2. ตัวแทนนักศึกษาสถาบันพระปกเกล้า หลักสูตรการบริหารเศรษฐกิจสาธารณะสำหรับนักบริหาร          ระดับสูง รุ่นที่ 15                                                                จำนวนเงิน      249,000 บาท
          สรุปยอดเงินที่คณะบุคคลขององค์กรภาครัฐและเอกชนที่บริจาคช่วยเหลือผู้ประสบอุทกภัยภาคใต้จำนวน 2 คณะ ยอดเงินรวม 1,249,000 บาท
          อนึ่ง รัฐมนตรีประจำสำนักนายกรัฐมนตรีได้ให้สัมภาษณ์เพิ่มเติมว่า เมื่อวันพฤหัสบดีที่ 26 มกราคม 2560 พลเอก ประยุทธ์ จันทร์โอชา นายกรัฐมนตรี ได้เดินทางลงไปในพื้นที่ที่ประสบปัญหาอุทกภัยในจังหวัดสุราษฏร์ธานี เพื่อมอบเงินช่วยเหลือและถุงยังชีพแก่พี่น้องประชาชนในพื้นที่ประสบภัยภาคใต้ โดยในส่วนเรื่องการช่วยเหลือและสำรวจความเสียหายในพื้นที่นั้น ทางกระทรวงมหาดไทยได้เป็นหน่วยงานหลักที่ลงพื้นที่สำรวจในเรื่องของความเสียหายต่าง ๆ เพื่อดำเนินการให้ความช่วยเหลือโดยเร่งด่วนต่อไป 
 
*************************************
กลุ่มประชาสัมพันธ์และเผยแพร่ สำนักโฆษก



ที่มา : http://www.thaigov.go.th/news/contents/details/1529