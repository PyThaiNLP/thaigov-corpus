รัฐบาลไทย-ข่าวทำเนียบรัฐบาล-นรม. ย้ำคณะกรรมการบริหารราชการแผ่นดินตามกรอบการปฏิรูปประเทศ ยุทธศาสตร์ชาติ และการสร้างความสามัคคีปรองดอง (ป.ย.ป.) จะแสดงแผนงานรัฐบาลทั้งหมดให้ประชาชนเข้าใจอย่างชัดเจน







                                วันจันทร์ที่ 30 มกราคม 2560                              





    240  













   นรม. ย้ำคณะกรรมการบริหารราชการแผ่นดินตามกรอบการปฏิรูปประเทศ ยุทธศาสตร์ชาติ และการสร้างความสามัคคีปรองดอง (ป.ย.ป.) จะแสดงแผนงานรัฐบาลทั้งหมดให้ประชาชนเข้าใจอย่างชัดเจน
 

   นรม. ย้ำคณะกรรมการบริหารราชการแผ่นดินตามกรอบการปฏิรูปประเทศ ยุทธศาสตร์ชาติ และการสร้างความสามัคคีปรองดอง (ป.ย.ป.) จะแสดงแผนงานรัฐบาลทั้งหมดให้ประชาชนเข้าใจอย่างชัดเจน
 





   วันนี้ (30 มกราคม 2560) เวลา 16.30 น.  ณ บริเวณด้านหน้าตึกสันติไมตรี ทำเนียบรัฐบาล ภายหลังเสร็จสิ้นการประชุมฯ  พลเอก ประยุทธ์ จันทร์โอชา นายกรัฐมนตรี ให้สัมภาษณ์สื่อมวลชนเพื่อทำความเข้าใจการทำงานของ คณะกรรมการบริหารราชการแผ่นดินตามกรอบการปฏิรูปประเทศ ยุทธศาสตร์ชาติ และการสร้างความสามัคคีปรองดอง (ป.ย.ป.) คณะกรรมการทั้ง 4 คณะ และสำนักงานบริหารนโยบายของนายกรัฐมนตรี

โอกาสนี้ นายกรัฐมนตรี กล่าวว่า วันนี้รัฐบาลมุ่งมั่นทำงานเพื่อประเทศชาติ โดยที่ผ่านมา รัฐบาลได้วางแผนการดำเนินงานไว้ 3 ระยะ ตั้งแต่ปี พ.ศ. 2558 ถึง 2562  และเพื่อการวางแผนงานในระยะต่อไป จึงจำเป็นต้องจัดทำรายละเอียดการดำเนินงานที่ผ่านมาว่ามีสิ่งใดที่กำลังจะทำ และมีสิ่งใดที่ดำเนินการไปแล้วบ้าง เพื่อเตรียมความพร้อมในการสร้างการรับรู้และเข้าใจให้กับประชาชนในการเดินหน้าขับเคลื่อนตามแผนยุทธศาสตร์แห่งชาติ ตลอดจนจะต้องสร้างความเข้าใจให้กับประชาชนในการจัดตั้ง ปยป. ซึ่งเป็นคณะทำงานที่จะส่งต่อแผนงานรัฐบาลไปสู่ระยะที่สามอย่างมีประสิทธิผล ทั้งนี้ ก็เพื่อให้รัฐบาลชุดต่อไปสามารถดำเนินงานได้ตามแผนงานปฏิรูปได้ พร้อมกับสร้างการรับรู้ให้กับราชการในทุกระดับ โดยมุ่งหวังเพื่อกการร่วมกันวางแผนให้เกิดการปฏิรูปอย่างสอดคล้อง รวมไปถึงการจัดตั้งคณะกรรมการติดตามการทำงานตั้งแต่ต้นทางจนถึงปลายทาง เพื่อการรายงานผลที่จะเป็นประโยชน์ในการดำเนินงานขั้นต่อไป

นายกรัฐมนตรี กล่าวย้ำว่า คนไทยทุกคนจะเป็นกำลังสำคัญการขับเคลื่อนอย่างบูรณาการ โดยร่วมกันทำงานในทุกระดับตลอดจนไปถึงทุกกระทรวง และให้ทุกกระทรวงสามารถวางแผนงานของตัวเองได้ โดยมีการจัดตั้งเป้าหมายที่ชัดเจนเพื่อสร้างทางเลือกให้กับประชาชน ทั้งในการเลือกประกอบอาชีพหรือการประกอบธุรกิจที่จะสอดคล้องให้ได้ในอีก 20 ปีข้างหน้า ทั้งนี้ การพัฒนาการข้าราชการก็เป็นเรื่องสำคัญ โดยจะต้องมีการฝึกอบรมในการพัฒนาตนเองเพิ่มขึ้น จึงได้มอบหมายให้ กพร. และ กพ. ดำเนินการจัดตั้งหลักสูตรตามแผนงานยุทธศาสตร์ชาติ รวมไปถึงให้มีการจัดตั้งหลักสูตรเพื่อเตรียมความพร้อมในอนาคตให้กับข้าราชการรุ่นใหม่ ที่จะเป็นกำลังสำคัญในการพัฒนาประเทศได้ในอนาคต

ทั้งนี้ การดำเนินงานทั้งหมดมีอุปสรรคก็ด้วยระยะเวลาในการดำเนินงานที่ยาวนาน รวมกับเหตุการณ์ที่ไม่สามารถกำหนดขึ้นเองได้ มีความจำเป็นที่จะต้องดำเนินการทั้งหมดเสร็จก่อนจะมีการเลือกตั้ง ซึ่งอาจจะใช้ระยะเวลาต่อเนื่องไปถึงปีหน้า ก็เพื่อเป็นการจัดเตรียมความพร้อมให้กับรัฐบาลชุดต่อไปสามารถสานต่อการดำเนินงานดังกล่าวได้ ซึ่งจะเป็นการพัฒนาประเทศไทยให้เจริญก้าวหน้าไปสู่ความมั่นคง มั่งคั่ง และยังยืนต่อไป
-----------------------------------------------------------
กลุ่มประชาสัมพันธ์และเผยแพร่



ที่มา : http://www.thaigov.go.th/news/contents/details/1633