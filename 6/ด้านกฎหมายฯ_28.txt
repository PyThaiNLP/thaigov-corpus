รัฐบาลไทย-ข่าวทำเนียบรัฐบาล-กระทรวงยุติธรรม โดยกรมบังคับคดี จัดมหกรรมไกล่เกลี่ยข้อพิพาทชั้นบังคับคดี  ช่วยเหลือลูกหนี้ผู้ประสบอุทกภัยในพื้นที่ภาคใต้ 







                                วันพฤหัสบดีที่ 26 มกราคม 2560                              





    322  













   กระทรวงยุติธรรม โดยกรมบังคับคดี จัดมหกรรมไกล่เกลี่ยข้อพิพาทชั้นบังคับคดี  ช่วยเหลือลูกหนี้ผู้ประสบอุทกภัยในพื้นที่ภาคใต้ 
 

   กรมบังคับคดี จัดมหกรรมไกล่เกลี่ยข้อพิพาทชั้นบังคับคดี ช่วยเหลือลูกหนี้ผู้ประสบอุทกภัยในพื้นที่ภาคใต้  





เมื่อวันพฤหัสบดีที่ 2๖ มกราคม 2560 เวลา ๐๙.๐๐ น.
ณ สถานีโรงไฟฟ้าสุราษฎร์ธานี ตำบลเขาหัวควาย อำเภอพุนพิน จังหวัดสุราษฎร์ธานี 

พลเอก ประยุทธ์ จันทร์โอชา นายกรัฐมนตรี
ลงพื้นที่ตรวจราชการเพื่อติดตามผลการช่วยเหลือแก้ไขเฉพาะหน้าของหน่วยงานราชการที่เกี่ยวข้อง 
พร้อมทั้งมอบเงินเยียวและถุงยังชีพแก่ผู้ประสบอุทกภัยในพื้นที่จังหวัดสุราษฎร์ธานี 
โดยมีคณะรัฐมนตรี พร้อมด้วยผู้บริหารหน่วยงานในพื้นที่ 
ตลอดจนกรมบังคับคดี นำโดยนางสาวรื่นวดี สุวรรณมงคล อธิบดีกรมบังคับคดี 
พร้อมด้วยนางภาวดี ศิริเมธารักษ์ ผู้ตรวจราชการกรมบังคับคดี 
นางเพ็ญรวี มาแสง ผู้เชี่ยวชาญเฉพาะด้านการบังคับคดีล้มละลาย 
นางประทุม ปิยะพิสุทธิ์ ผู้อำนวยการสำนักงานบังคับคดีจังหวัดสุราษฎร์ธานี 
และเจ้าหน้าที่ที่เกี่ยวข้อง เข้าร่วมฯ 

โอกาสนี้ กรมบังคับคดีได้จัดโครงการมหกรรมไกล่เกลี่ยข้อพิพาทชั้นบังคับคดี 
ช่วยเหลือลูกหนี้ผู้ประสบอุทกภัยในพื้นที่ภาคใต้ ร่วมกับธนาคารไทยพาณิชย์ จำกัด (มหาชน) 
ธนาคารออมสิน และธนาคารพัฒนาวิสาหกิจขนาดกลางและขนาดย่อมแห่งประเทศไทย (ธพว.) 
เพื่อเพิ่มโอกาสในการชำระหนี้ของลูกหนี้อันจะเป็นการลดปริมาณคดีที่เข้าสู่การบังคับคดี 
ลดการถูกยึดทรัพย์สิน อายัดทรัพย์สินของลูกหนี้ และเปิดโอกาสเข้าสู่กระบวนการไกล่เกลี่ยฯ ต่อไป

นอกจากนี้ กรมบังคับคดีได้กำหนดจัดมหกรรมไกล่เกลี่ยข้อพิพาทชั้นบังคับคดี
ช่วยเหลือผู้ประสบอุทกภัยในพื้นที่ภาคใต้ครั้งต่อไป 
ในวันที่ 30 มกราคม 2560 ณ แก้วสมุย รีสอร์ท จังหวัดสุราษฎร์ธานี





ที่มา : http://www.thaigov.go.th/news/contents/details/1497