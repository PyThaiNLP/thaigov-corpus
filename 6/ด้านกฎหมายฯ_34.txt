รัฐบาลไทย-ข่าวทำเนียบรัฐบาล-ยธ. กลั่นกรองข้อสังเกตของคณะกรรมาธิการวิสามัญ พิจารณาร่างพระราชบัญญัติห้ามเรียกดอกเบี้ยเกินอัตรา พ.ศ. ....







                                วันจันทร์ที่ 30 มกราคม 2560                              





    287  













   ยธ. กลั่นกรองข้อสังเกตของคณะกรรมาธิการวิสามัญ พิจารณาร่างพระราชบัญญัติห้ามเรียกดอกเบี้ยเกินอัตรา พ.ศ. ....
 

   การประชุมเรื่อง ข้อสังเกตของคณะกรรมาธิการวิสามัญพิจารณาร่างพระราชบัญญัติห้ามเรียกดอกเบี้ยเกินอัตรา พ.ศ. .... ครั้งที่ ๑/๒๕๖๐  





พันตำรวจเอก ดุษฎี อารยวุฒิ รองปลัดกระทรวงยุติธรรม
เป็นประธานการประชุมเรื่อง ข้อสังเกตของคณะกรรมาธิการวิสามัญ
พิจารณาร่างพระราชบัญญัติห้ามเรียกดอกเบี้ยเกินอัตรา พ.ศ. .... ครั้งที่ ๑/๒๕๖๐ 
เพื่อรับทราบความคืบหน้าการบังคับใช้พระราชบัญญัติห้ามเรียกดอกเบี้ยเกินอัตรา พ.ศ. ๒๕๖๐
และพิจารณาข้อสังเกตของคณะกรรมาธิการฯ ผ่านการรับฟังความคิดเห็นจากหน่วยงานที่เกี่ยวข้อง
ประกอบด้วย สำนักงานอัยการสูงสุด สำนักงานตำรวจแห่งชาติ สำนักงานคณะกรรมการพัฒนาเศรษฐกิจและสังคมแห่งชาติ สำนักงาน ปปง. กระทรวงมหาดไทย กระทรวงการคลัง  กรมสอบสวนคดีพิเศษ ธนาคารแห่งประเทศไทย สมาคมธนาคารไทย และสำนักกฎหมาย สำนักงานปลัดกระทรวงยุติธรรม 
พร้อมทั้งหารือแนวทางการเผยแพร่ประชาสัมพันธ์ให้ประชาชนและผู้ที่เกี่ยวข้องได้รับทราบอย่างทั่วถึง 
ทั้งนี้ ที่ประชุมจะนำข้อสรุปที่ได้รับนำเสนอต่อรัฐมนตรีว่าการกระทรวงยุติธรรม เพื่อพิจารณาให้ความเห็นชอบ
และเข้าสู่กระบวนการพิจารณาของคณะรัฐมนตรีต่อไป 
ณ ห้องประชุมกระทรวงยุติธรรม ๑ ชั้น ๙ อาคารราชบุรีดิเรกฤทธิ์ ศูนย์ราชการเฉลิมพระเกียรติฯ
 



ที่มา : http://www.thaigov.go.th/news/contents/details/1630