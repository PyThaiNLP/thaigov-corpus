รัฐบาลไทย-ข่าวทำเนียบรัฐบาล-รมว.ศธ.เข้าร่วมประชุม Education World Forum ที่สหราชอาณาจักร







                                วันพฤหัสบดีที่ 26 มกราคม 2560                              





    215  













   รมว.ศธ.เข้าร่วมประชุม Education World Forum ที่สหราชอาณาจักร
 

   นพ.ธีระเกียรติ เจริญเศรษฐศิลป์ รัฐมนตรีว่าการกระทรวงศึกษาธิการ ได้เข้าร่วมประชุม Education World Forum 2017 และร่วมงาน British Educational Training Technology Show (BETT) 





ณ กรุงลอนดอน สหราชอาณาจักร ระหว่างวันที่ 23 - 28 มกราคม 2560
รัฐมนตรีว่าการกระทรวงศึกษาธิการของไทย ได้มีโอกาสพบปะและแลกเปลี่ยนข้อคิดเห็นเชิงนโยบายกับรัฐมนตรีว่าการกระทรวงศึกษาธิการจากหลายประเทศทั่วโลก รวมทั้งผู้แทนจาก OECD และธนาคารโลก โดยได้หารือในเรื่องโอกาสและความท้าทายทางการศึกษา เพื่อพัฒนาคุณภาพการเรียนการสอนให้เกิดผลสัมฤทธิ์ ที่มีประสิทธิภาพ ตามสภาวะของการเจริญเติบโตทางเศรษฐกิจและสถานภาพทางสังคม
โดยรัฐมนตรีว่าการกระทรวงศึกษาธิการของไทยได้กล่าวปาฐกถาพิเศษเรื่อง PISA in Thailand Policy Implications เมื่อวันอังคารที่ 24 มกราคม 2560 ซึ่งได้รับความสนใจจากผู้เข้าร่วมงานจำนวนมาก



ที่มา : http://www.thaigov.go.th/news/contents/details/1477