รัฐบาลไทย-ข่าวทำเนียบรัฐบาล-ทส. จัดประชุมเชิงปฏิบัติการถ่ายทอดยุทธศาสตร์ทรัพยากรธรรมชาติและสิ่งแวดล้อม ลงสู่การปฏิบัติในพื้นที่







                                วันพุธที่ 1 กุมภาพันธ์ 2560                              





    368  













   ทส. จัดประชุมเชิงปฏิบัติการถ่ายทอดยุทธศาสตร์ทรัพยากรธรรมชาติและสิ่งแวดล้อม ลงสู่การปฏิบัติในพื้นที่
 

   กระทรวงทรัพยากรธรรมและสิ่งแวดล้อม จัดการประชุมเชิงปฏิบัติการ “การถ่ายทอดยุทธศาสตร์ทรัพยากรธรรมชาติและสิ่งแวดล้อมลงสู่การปฏิบัติในพื้นที่” เพื่อสร้างความรู้ ความเข้าใจ ให้แก่เจ้าหน้าที่ของกระทรวงฯ ระดับบริหาร ในการขับเคลื่อนการดำเนินงานตามยุทธศาสตร์กร 





         กระทรวงทรัพยากรธรรมและสิ่งแวดล้อม จัดการประชุมเชิงปฏิบัติการ “การถ่ายทอดยุทธศาสตร์ทรัพยากรธรรมชาติและสิ่งแวดล้อมลงสู่การปฏิบัติในพื้นที่” เพื่อสร้างความรู้ ความเข้าใจ ให้แก่เจ้าหน้าที่ของกระทรวงฯ ระดับบริหาร ในการขับเคลื่อนการดำเนินงานตามยุทธศาสตร์กระทรวงทรัพยากรธรรมชาติและสิ่งแวดล้อม ระยะ 20 ปี (พ.ศ. 2560 – 2579) ซึ่งสอดคล้องกับยุทธศาสตร์ชาติ ระยะ 20 (พ.ศ. 2560 – 2579) และแผนพัฒนาเศรษฐกิจและสังคมแห่งชาติ ฉบับที่ 12 (พ.ศ. 2560 – 2564) รวมถึงการเชื่อมโยงยุทธศาสตร์และนโยบายด้านการจัดการทรัพยากรธรรมชาติและสิ่งแวดล้อม และแผนงานโครงการในภารกิจหลักของกระทรวงทรัพยากรธรรมชาติและสิ่งแวดล้อม เพื่อนำไปถ่ายทอดลงสู่การปฏิบัติในพื้นที่ต่อไป 
      โดยในวันนี้ (1 กุมภาพันธ์ 2560) พลเอก สุรศักดิ์ กาญจนรัตน์ รัฐมนตรีว่าการกระทรวงทรัพยากรธรรมชาติและสิ่งแวดล้อม ได้ให้เกียรติเป็นประธานกล่าวเปิดการประชุมและมอบนโยบายการขับเคลื่อนการดำเนินงานตามยุทธศาสตร์กระทรวงทรัพยากรธรรมชาติและสิ่งแวดล้อม ระยะ 20 ปี (พ.ศ. 2560 – 2579) ให้แก่ผู้บริหารระดับสูง และข้าราชการระดับอำนวยการสูงทั้งส่วนกลาง และส่วนภูมิภาคในสังกัดกระทรวงฯ และหน่วยงานที่เกี่ยวข้องที่เข้าร่วมการประชุมฯ          การประชุมฯ ประกอบด้วย การมอบนโยบาย, การบรรยายการเชื่อมโยงยุทธศาสตร์และนโยบายด้านการจัดการทรัพยากรธรรมชาติและสิ่งแวดล้อม การขับเคลื่อนยุทธศาสตร์ด้านทรัพยากรธรรมชาติ ด้านสิ่งแวดล้อม ด้านทรัพยากรน้ำในแผ่นดิน การสนับสนุนและอำนวยการ เพื่อขับเคลื่อนยุทธศาสตร์ฯ, การทำ workshop และการมอบแนวทางการกำหนดตัวชี้วัด ประจำปีงบประมาณ พ.ศ. 2560 ตามมาตรการปรับปรุงประสิทธิภาพในการปฏิบัติราชการ (มาตรา 44) 
  



ที่มา : http://www.thaigov.go.th/news/contents/details/1660