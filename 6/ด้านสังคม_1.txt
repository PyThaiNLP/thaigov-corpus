รัฐบาลไทย-ข่าวทำเนียบรัฐบาล-ชาว วท. อำลา ดร.พิเชฐ ดุรงคเวโรจน์ พ้นตำแหน่ง รมว.วท พร้อมก้าวรับตำแหน่ง รมว.ดท.







                                วันอังคารที่ 27 ธันวาคม 2559                              





    265  













   ชาว วท. อำลา ดร.พิเชฐ ดุรงคเวโรจน์ พ้นตำแหน่ง รมว.วท พร้อมก้าวรับตำแหน่ง รมว.ดท.
 

   ชาว วท. อำลา ดร.พิเชฐ ดุรงคเวโรจน์ พ้นตำแหน่ง รมว.วท พร้อมก้าวรับตำแหน่ง รมว.ดท. 





19 ธันวาคม 2559 อาคารพระจอมเก้า สำนักงานปลัดกระทรวงวิทยาศาสตร์และเทคโนโลยี / ผู้บริหาร ข้าราชการ และเจ้าหน้าที่ กระทรวงวิทยาศาสตร์และเทคโนโลยี ร่วมอำลา ดร.พิเชฐ ดุรงคเวโรจน์ ในวาระที่พ้นจากตำแหน่งรัฐมนตรีว่าการกระทรวงวิทยาศาสตร์และเทคโนโลยี พร้อมก้าวรับตำแหน่งรัฐมนตรีคนแรกของกระทรวงดิจิทัลเพื่อเศรษฐกิจและสังคม

ภายหลัง สมเด็จพระเจ้าอยู่หัวมหาวชิราลงกรณ์ บดินทรเทพยวรางกูร มีพระราชโองการโปรดเกล้าฯ ให้รัฐมนตรีพ้นจากตำแหน่ง และแต่งตั้งรัฐมนตรีใหม่  โดยที่นายกรัฐมนตรีได้กราบบังคมทูลว่า ได้มีรัฐมนตรีลาออกบางตำแหน่ง และสมควรปรับปรุงรัฐมนตรีบางตำแหน่ง เพื่อความเหมาะสมและบังเกิดประโยชน์ต่อการบริหารราชการแผ่นดิน อาศัยอำนาจตามความในมาตรา 19 ของรัฐธรรมนูญแห่งราชอาณาจักรไทย (ฉบับชั่วคราว) พุทธศักราช 2557 ซึ่งแก้ไขเพิ่มเติมโดยรัฐธรรมนูญ ซึ่งมีการเปลี่ยนแปลงคณะรัฐมนตรี ดร. พิเชฐ ดุรงคเวโรจน์ จึงพ้นจากตำแหน่งรัฐมนตรีว่าการกระทรวงวิทยาศาสตร์และเทคโนโลยี  และสถานะตอนนี้คือ รัฐมนตรีคนแรกของกระทรวงดิจิทัลเพื่อเศรษฐกิจและสังคม หรือกระทรวงไอซีทีเดิม แต่มีการปรับโครงสร้าง รูปแบบการบริหารงาน ให้สอดคล้องกับยุคสมัยที่เปลี่ยนแปลงไป ตามนโยบายของรัฐบาลพลเอกประยุทธ์ จันทร์โอชา

ทั้งนี้ผู้บริหาร ข้าราชการและเจ้าหน้าที่กระทรวงวิทยาศาสตร์และเทคโนโลยี ได้ร่วมกันมอบดอกไม้ อำลาแก่ การพ้นวาระของ ดร.พิเชฐ ดุรงคเวโรจน์ พร้อมพูดคุยทักทายและแสดงความยินดีในการรับตำแหน่ง รัฐมนตรีคนแรกของกระทรวงดิจิทัลเพื่อเศรษฐกิจและสังคม
 
ข่าวโดย : นายปวีณ  ควรแย้ม
ภาพโดย : นายภูมินทร์ ปั้นเล็ก
กลุ่มงานประชาสัมพันธ์  กระทรวงวิทยาศาสตร์และเทคโนโลยี
โทร.02 333 3728 – 3732  โทรสาร 02 333 3834
E-mail : pr@most.go.th  Facebook : sciencethailand 





ที่มา : http://www.thaigov.go.th/news/contents/details/1120