รัฐบาลไทย-ข่าวทำเนียบรัฐบาล-รมว.วท. คนใหม่ตรวจเยี่ยม สวทน. เสนอฝ่ายเลขานุการฯ ปรับปรุงแผนการวิจัยและนวัตกรรม







                                วันอังคารที่ 27 ธันวาคม 2559                              





    299  













   รมว.วท. คนใหม่ตรวจเยี่ยม สวทน. เสนอฝ่ายเลขานุการฯ ปรับปรุงแผนการวิจัยและนวัตกรรม
 

   รมว.วท. คนใหม่ตรวจเยี่ยม สวทน.  





          26 ธันวาคม 2559 / ดร.อรรชกา สีบุญเรือง รัฐมนตรีว่าการกระทรวงวิทยาศาสตร์และเทคโนโลยี ตรวจเยี่ยม สำนักงานคณะกรรการนโยบายวิทยาศาสตร์ เทคโนโลยีและนวัตกรรมแห่งชาติ (สวทน.) เนื่องในโอกาสเข้ารับตำแหน่งใหม่ เพื่อรับทราบข้อมูลการดำเนินงานและให้นโยบาย โดยมี นายกิติพงค์ พร้อมวงค์ เลขาธิการ สวทน. พร้อมผู้บริหารระดับสูง ให้การต้อนรับและนำเสนอข้อมูลผลการดำเนินงาน ณ ห้องประชุมหว้ากอ 1 อาคารจัตุรัสจามจุรี ชั้น 14
     สำหรับผลงานเด่นและกิจกรรมเร่งด่วนของ สวทน. ใน 4 โครงการ ได้แก่ โครงการสตาร์ทอัพ สวทน. ร่วมกับมหาวิทยาลัยจำนวน 30 แห่งทั่วประเทศ ปรับปรุงหลักสูตรและการเรียนการสอน ทั่วประเทศ นอกจากนี้ยังได้เร่งผลักดันปรับปรุงกฎหมายและกฎระเบียบต่างๆ เพื่อให้ผู้ประกอบการสตาร์อัพสามารถก้าวมาสู่การเป็นนักรบเศรษฐกิจใหม่ ตามวิสัยทัศน์ Thailand 4.0 ได้ 
     นอกจากนี้ ยังเสนอให้ฝ่ายเลขานุการฯ ปรับปรุงแผนการขับเคลื่อนและปฏิรูประบบวิจัยแบบบูรณาการของประเทศให้สอดคล้องกับภารกิจ ที่เกี่ยวข้องกับการวิจัยและนวัตกรรม โดยเฉพาะอย่างยิ่งกลุ่มประชารัฐมาร่วมดำเนินการ เพื่อให้กรอบยุทธศาสตร์การวิจัยและนวัตกรรมแห่งชาติ 20 ปี มีความชัดเจน ครอบคลุม และตอบสนองความต้องการของประเทศ
ข่าวโดย : นางสาวศิริวรรณ หมินหมัน
ภาพโดยและวีดิโอ : นายธนฉัตร มาลาเจริญ นายสุเมธ บุญเอื้อ
กลุ่มงานประชาสัมพันธ์ กระทรวงวิทยาศาสตร์และเทคโนโลยี
โทร. 02 333 3728-3732 โทรสาร 02 333 3834
E-Mail: pr@most.go.th Facebook : sciencethailand
Call Center กระทรวงวิทยาศาสตร์และเทคโนโลยี โทร. 1313




ที่มา : http://www.thaigov.go.th/news/contents/details/1131