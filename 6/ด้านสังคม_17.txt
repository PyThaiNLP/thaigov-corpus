รัฐบาลไทย-ข่าวทำเนียบรัฐบาล-รมว.วท. เยี่ยมชมนิทรรศการระดับโลก “ดาวินชี...อัจฉริยะพลิกโลก”







                                วันพฤหัสบดีที่ 5 มกราคม 2560                              





    312  













   รมว.วท. เยี่ยมชมนิทรรศการระดับโลก “ดาวินชี...อัจฉริยะพลิกโลก”
 

   รมว.วท. เยี่ยมชมนิทรรศการระดับโลก “ดาวินชี...อัจฉริยะพลิกโลก”

 





  29 ธันวาคม 2559 / ดร.อรรชกา สีบุญเรือง รัฐมนตรีว่าการกระทรวงวิทยาศาสตร์และเทคโนโลยี ได้เยี่ยมชมนิทรรศการ “ดาวินชี...อัจฉริยะพลิกโลก” จากประเทศอาร์เจนตินา นิทรรศการระดับโลกที่องค์การพิพิธภัณฑ์วิทยาศาสตร์แห่งชาติ (อพวช.) นำมาจัดแสดงที่พิพิธภัณฑ์เทคโนโลยีสารสนเทศ อพวช. ต.คลองห้า อ.คลองหลวง จ.ปทุมธานี
 
 นอกจากนี้ ยังเป็นการเปิดโอกาสให้เยาวชน และประชาชนชาวไทยได้เห็นถึงจินตนาการอันไร้ขอบเขตกว่า 500 ปีก่อน แต่กลับกลายมาเป็นรากฐานของการพัฒนานวัตกรรมเครื่องจักรและอุปกรณ์มากมายในทุกวันนี้ได้อย่างใกล้ชิดชัดเจนมากยิ่งขึ้น อีกทั้งยังเข้าใจง่ายมากขึ้นในการศึกษาข้อมูล เพื่อการถ่ายทอดจินตนาการและสร้างแรงบันดาลใจในวิทยาศาสตร์ให้กับผู้ชมจากผลงานและนวัตกรรมอันน่าทึ่งนี้
    นิทรรศการดาวินชี...อัจฉริยะพลิกโลก เคยจัดแสดงมาแล้วทั่วโลก และมีผู้คนให้ความสนใจเข้าชมมากมาย การที่ อพวช.นำมาจัดแสดง จึงเป็นโอกาสอันดีที่คนไทยจะได้สัมผัสและเรียนรู้กับนิทรรศการระดับโลกโดยไม่ต้องเดินทางไปชมไกลถึงต่างประเทศ และยังได้เห็นถึงพลังของวิทยาศาสตร์ซึ่งเข้ามาเปลี่ยนโลกให้เป็นอย่างที่เราเห็นในปัจจุบัน
    สำหรับ นิทรรศการดังกล่าวจะเป็นการถอดแบบจำลองจากภาพวาดสู่ชิ้นงานจากสมุดบันทึกเมื่อกว่า 500 ปีก่อนของ “ลีโอนาร์โด ดาวินชี” อัจฉริยะผู้ยิ่งใหญ่ของโลก ที่เป็นทั้งศิลปิน นักวิทยาศาสตร์และนวัตกรรม ผลงานของเขาเป็นตัวอย่างชัดเจนของคำว่า “สหวิทยาการ” ที่มาจากความสนใจในศาสตร์หลายแขนง โดยการนำองค์ความรู้ทั้งหลายมาผนวกรวมกันเพื่อสร้างสรรค์ผลงานต่าง ๆ ซึ่งหลายสิ่งหลายอย่างได้ถูกพัฒนาต่อยอดกลายเป็นสิ่งประดิษฐ์อันน่าทึ่ง จึงได้รับการยกย่องว่าเป็น “อัจฉริยะที่มาจากอนาคต”
    ทั้งนี้ นิทรรศการ "ดาวินชี...อัจฉริยะพลิกโลก" เปิดให้ชมแล้วตั้งแต่วันนี้ถึง 31 ม.ค.2560 ที่พิพิธภัณฑ์วิทยาศาสตร์ และพิพิธภัณฑ์เทคโนโลยีสารสนเทศ อพวช. ต.คลองห้า อ.คลองหลวง จ.ปทุมธานีซึ่งเหลือเวลาอีกเพียงแค่ 1 เดือนเท่านั้น อยากให้มาดูมาชมกันให้ได้ แล้วจะเห็นถึงพลังของวิทยาศาสตร์ซึ่งเข้ามาเปลี่ยนโลกให้เป็นอย่างที่เราเห็นในปัจจุบัน
 
 
 
ข่าวโดย : นางสาวศิริวรรณ หมินหมัน
ภาพโดยและวีดิโอ : นางสาวศิริลักษณ์ สิกขะบูรณะ, นายธนฉัตร มาลาเจริญ
กลุ่มงานประชาสัมพันธ์ กระทรวงวิทยาศาสตร์และเทคโนโลยี
โทร. 02 333 3728-3732 โทรสาร 02 333 3834
E-Mail: pr@most.go.th Facebook : sciencethailand
Call Center กระทรวงวิทยาศาสตร์และเทคโนโลยี โทร. 1313



ที่มา : http://www.thaigov.go.th/news/contents/details/1200