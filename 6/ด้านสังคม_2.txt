รัฐบาลไทย-ข่าวทำเนียบรัฐบาล-​กระทรวงวิทยาศาสตร์ฯ จัดประชุมเครือข่ายวิเทศสัมพันธ์ ผลักดันความร่วมมือระหว่างประเทศด้าน วทน.







                                วันอังคารที่ 27 ธันวาคม 2559                              





    275  













   ​กระทรวงวิทยาศาสตร์ฯ จัดประชุมเครือข่ายวิเทศสัมพันธ์ ผลักดันความร่วมมือระหว่างประเทศด้าน วทน.
 

   ​กระทรวงวิทยาศาสตร์ฯ จัดประชุมเครือข่ายวิเทศสัมพันธ์ ผลักดันความร่วมมือระหว่างประเทศด้าน วทน. 





   วันที่ 20 ธันวาคม 2559 รศ.นพ.สรนิต ศิลธรรม ปลัดกระทรวงวิทยาศาสตร์และเทคโนโลยี เป็นประธานเปิดการประชุมเครือข่ายวิเทศสัมพันธ์ วท. ประจำปีงบประมาณ 2560 จัดขึ้นระหว่างวันที่ 20-22 ธันวาคม 2559 ณ โรงแรมปทุมวันปริ๊นเซส กรุงเทพฯ เพื่อแลกเปลี่ยนความคิดเห็นเกี่ยวกับแนวทางการดำเนินงานความร่วมมือระหว่างประเทศทางด้านวิทยาศาสตร์ เทคโนโลยีและนวัตกรรม (วทน.) ของหน่วยงานในสังกัด วท. และเป็นกลไลสำคัญในการเสริมสร้างความเข้าใจในระดับหน่วยงานและต่อยอดแนวทางการดำเนินงานร่วมกันอย่างชัดเจนและเป็นรูปธรรม

ปลัดกระทรวงวิทยาศาสตร์ฯ ให้ข้อแนะนำกับเจ้าหน้าที่ผู้เข้าร่วมประชุมฯ ว่า ผู้ปฏิบัติงานด้านวิเทศสัมพันธ์ควรทำหน้าที่ติดต่อประสานงานกับต่างประเทศและคอยสนับสนุนงานเอกสาร งานกฎหมาย การสร้างเครือข่ายกับนานาประเทศ และสร้างความร่วมมือต่างๆ ด้านวิทยาศาสตร์และเทคโนโลยีให้กับผู้บริหารของหน่วยงานและนักวิจัย ให้สามารถนำไปใช้ต่อยอดให้เกิดประโยชน์มากที่สุด ทั้งนี้ งานวิเทศสัมพันธ์เปรียบเสมือนการทูตที่ต้องมีความสามารถในการสื่อสารและการใช้ภาษาที่ถูกต้องและเหมาะสม เนื่องจากเป็นเรื่องที่มีความละเอียดอ่อนมาก และอยากให้มองเรื่องวิทยาศาสตร์และเทคโนโลยีในวงกว้างขึ้น มากกว่าจะมองแค่เพียงภายในกระทรวงหรือหน่วยงานเท่านั้น

สำหรับวัตถุประสงค์ของการจัดประชุมครั้งนี้ กระทรวงวิทยาศาสตร์ฯ ต้องการเสริมสร้างความร่วมมือระหว่างประเทศในระดับแผนงานและกิจกรรมของหน่วยงานภายในสังกัด ซึ่งจะนำไปสู่การกำหนดทิศทางการทำงานด้านต่างประเทศในภาพรวมของกระทรวง และเป็นแนวทางการผลักดันประเด็นความร่วมมือด้าน วทน. ระหว่างประเทศทั้งในระดับพหุและทวิภาคี ตลอดจนส่งเสริมศักยภาพและพัฒนาทักษะบุคลากรฝ่ายการต่างประเทศให้มีขีดความสามารถเพิ่มมากขึ้น

 
ข่าวและภาพ : นางสาวพจนพร แสงสว่าง
วีดีโอ : นายสุเมธ บุญเอื้อ
กลุ่มงานประชาสัมพันธ์  กระทรวงวิทยาศาสตร์และเทคโนโลยี
โทร. 02 333 3728 – 3732  โทรสาร 02 333 3834
E-Mail : pr@most.go.th  Facebook : sciencethailand




ที่มา : http://www.thaigov.go.th/news/contents/details/1122