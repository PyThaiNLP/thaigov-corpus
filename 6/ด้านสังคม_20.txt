รัฐบาลไทย-ข่าวทำเนียบรัฐบาล-รมว.วท. ตรวจเยี่ยม สนช. มุ่งพัฒนากลุ่มนวัตกรรม







                                วันพฤหัสบดีที่ 5 มกราคม 2560                              





    303  













   รมว.วท. ตรวจเยี่ยม สนช. มุ่งพัฒนากลุ่มนวัตกรรม
 

   รมว.วท. ตรวจเยี่ยม สนช. มุ่งพัฒนากลุ่มนวัตกรรม

 





บ่ายวันนี้ (30 ธันวาคม 2559) / ดร.อรรชกา สีบุญเรือง รัฐมนตรีว่าการกระทรวงวิทยาศาสตร์และเทคโนโลยี รศ.นพ.สรนิต ศิลธรรม ปลัดกระทรวงวิทยาศาสตร์และเทคโนโลยี และคณะ ตรวจเยี่ยมสำนักงานนวัตกรรมแห่งชาติ (องค์การมหาชน) หน่วยงานในสังกัดกระทรวงวิทยาศาสตร์และเทคโนโลยี โดยมี ดร.พันธุ์อาจ ชัยรัตน์ ผู้อำนวยการสำนักงานนวัตกรรมแห่งชาติ (องค์การมหาชน) พร้อมคณะ ให้การต้อนรับ ณ อาคารอุทยานนวัตกรรม
สำหรับ สำนักงานนวัตกรรมแห่งชาติ (องค์การมหาชน) เป็นองค์กรหลักในการเสริมสร้างระบบนวัตกรรมแห่งชาติเพื่อเพิ่มคุณค่าที่ยั่งยืน ส่งเสริมการสร้างระบบนวัตกรรมแห่งชาติ อีกทั้งสามารถสร้างโอกาสในการเข้าถึงและใช้ประโยชน์โครงสร้างพื้นฐานทางนวัตกรรมได้ เป็นการยกระดับทักษะและความสามารถทางนวัตกรรมของกลุ่มเป้าหมาย และนวัตกรรมการใช้ความรู้และความคิดสร้างสรรค์ที่นำไปสู่การเปลี่ยนแปลงเพื่อก่อให้เกิดประโยชน์ต่อประเทศชาติและประชาชน

ทั้งนี้ ได้ฟังการบรรยายเรื่อง พัฒนาเอสเอ็มอีกลุ่มนวัตกรรม  เช่น Smart SMEs, Startup และได้ชมผลิตภัณฑ์ตัวอย่างด้านนวัตกรรม เช่น ผลิตภัณฑ์มหัศจรรย์นวัตกรรมข้าวไทย อาทิ นวัตกรรมข้าวกับสุขภาพ นวัตกรรมข้าวกับการรักษาโรคและความงาม ผลิตภัณฑ์ยารักษาโรค เครื่องมือสำหรับใช้ในทางแพทย์ และ สินค้าโอท็อป เป็นต้น

ข่าวโดย : นางสาวศิริวรรณ หมินหมัน
ถ่ายภาพและวีดิโอโดย : นายภูมินทร์ ปั้นเล็ก, นายไววิทย์ ยอดประสิทธิ์
กลุ่มงานประชาสัมพันธ์ กระทรวงวิทยาศาสตร์และเทคโนโลยี
โทร. 02 333 3728-3732 โทรสาร 02 333 3834
E-Mail: pr@most.go.th Facebook : sciencethailand
Call Center กระทรวงวิทยาศาสตร์และเทคโนโลยี โทร. 1313
 



ที่มา : http://www.thaigov.go.th/news/contents/details/1203