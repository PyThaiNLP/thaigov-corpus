รัฐบาลไทย-ข่าวทำเนียบรัฐบาล-รัฐมนตรีว่าการกระทรวงวิทยาศาสตร์ฯ เยี่ยมชม ห้องปฏิบัติการทางนิวเคลียร์และรังสีของ สทน.







                                วันจันทร์ที่ 9 มกราคม 2560                              





    316  













   รัฐมนตรีว่าการกระทรวงวิทยาศาสตร์ฯ เยี่ยมชม ห้องปฏิบัติการทางนิวเคลียร์และรังสีของ สทน.
 

   รัฐมนตรีว่าการกระทรวงวิทยาศาสตร์ฯ เยี่ยมชม ห้องปฏิบัติการทางนิวเคลียร์และรังสีของ สทน.

 





วันนี้ (6 มกราคม 2560) ดร.อรรชกา สีบุญเรือง รัฐมนตรีว่าการกระทรวงวิทยาศาสตร์และเทคโนโลยี พร้อมคณะเยี่ยมชมงานของ สถาบันเทคโนโลยีนิวเคลียร์แห่งชาติ (องค์การมหาชน) สำนักงานใหญ่ อ.องครักษ์ จ.นครนายก โดยมี ดร.พรเทพ นิศามณีพงษ์ ผู้อำนวยการพร้อมทั้งผู้บริหาร และเจ้าหน้าที่ สทน.ให้การต้อนรับ
 
ผู้อำนวยการ สทน. ได้บรรยายสรุปโครงการสำคัญของ สทน.ที่กำลังดำเนินการอยู่ อาทิ โครงการไซโคลตรอน พร้อมระบบผลิตเภสัชรังสี โครงการเครื่องเร่งอนุภาคอิเล็กตรอนเพื่อการฉายรังสีอาหารและผลิตผลทางการเกษตร และแผนงานในอนาคตของ โครงการเครื่องปฏิกรณ์นิวเคลียร์วิจัยเครื่องใหม่เพื่อทดแทนเครื่องปัจจุบันที่ใช้งานมากว่า 50 ปี  นอกจากนั้นยังได้รายงานความก้าวหน้าของโครงการสำคัญๆของ สทน.ที่กำลังดำเนินการอยู่ 3 โครงการได้แก่ โครงการสร้างเครือข่ายด้านความปลอดภัยด้านรังสีในภูมิภาคเอเซียตะวันออกเฉียงใต้โครงการพัฒนาห้องปฏิการมาตรฐานไอโซโทปไฮโดรโลยีที่ได้รับการรับรองจากทบวงการพลังงานปรมาณูระหว่างประเทศ โครงการพัฒนาห้องปฏิบัติการทำหมันแมลงระดับภูมิภาค

หลังจากนั้นนำ รมว.วท. เยี่ยมชมการปฏิบัติงานของ ศูนย์ฉายรังสีอัญมณี และห้องปฏิบัติการไอโซโทปไฮโดรโลยีจริงและทำงานร่วมกับภาคส่วนต่างๆ ในเชิงบูรณาการ  โดยมุ่งเน้นให้เทคโนโลยีนิวเคลียร์สามารถเข้าถึงกลุ่มผู้ใช้ประโยชน์โดยตรง และสนับสนุนให้เกิดการพัฒนาด้านเศรษฐกิจของประเทศ ส่วนโครงการสำคัญที่ รมว.วท. ให้ความสนใจและจะช่วยในการผลักดันในโอกาสต่อไป ได้แก่ การนำเทคโนโลยีการฉายรังสีในใช้ในการปรับปรุงคุณภาพน้ำยางดิบเพื่อลดการใช้สารเคมี  การเผยแพร่การใช้เทคโนโลยีการฉายรังสีอัญมณีให้กว้างขวางยิ่งขึ้น สำหรับการดำเนินการการจัดหาเครื่องปฏิกรณ์นิวเคลียร์เครื่องใหม่นั้น ขอให้ สทน.ทำการศึกษาความคุ้มทุนในทุกๆด้าน โดยเร็วเพื่อจะได้นำข้อมูลนำเสนอหน่วยงานที่เกี่ยวข้องและขอความเห็นชอบคณะรัฐมนตรีต่อไป 

ในตอนท้ายของเยี่ยมชมงาน รมว.วท. กล่าวว่า เทคโนโลยีนิวเคลียร์อาจจะเป็นเรื่องน่ากลัวสำหรับสังคมไทย แต่จริงๆแล้วเป็นประโยชน์อย่างยิ่ง พร้อมทั้งให้กำลังใจผู้บริหารและเจ้าหน้าที่ สทน.ให้ปฏิบัติงานอย่างเต็มกำลังความสามารถเพื่อนำเทคโนโลยีนิวเคลียร์มาพัฒนาเศรษฐกิจและสังคมต่อไป
 
ข่าวโดย ปณิธา รื่นบรรเทิง
ฝ่ายสื่อสารองค์การ
สถาบันเทคโนโลยีนิวเคลียร์แห่งชาติ (องค์การมหาชน)
เผยแพร่ข่าวโดย : นางสาวชลธิชา แสงเทียนสุวรรณ
ภาพและวีดิโอ : นายไววิทย์ ยอดประสิทธิ์,นางสาวศิริลักษณ์ สิกขะบูรณะ
กลุ่มงานประชาสัมพันธ์ กระทรวงวิทยาศาสตร์และเทคโนโลยี
โทร. 02 333 3728-3732 โทรสาร 02 333 3834
E-Mail: pr@most.go.th Facebook : sciencethailand
Call Center กระทรวงวิทยาศาสตร์และเทคโนโลยี โทร. 1313



ที่มา : http://www.thaigov.go.th/news/contents/details/1253