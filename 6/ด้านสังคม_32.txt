รัฐบาลไทย-ข่าวทำเนียบรัฐบาล-​วันเด็กปีนี้ จิสด้า เปิด space inspirium ให้เด็กไทยเข้าฟรี 3 วัน!!!







                                วันจันทร์ที่ 9 มกราคม 2560                              





    293  













   ​วันเด็กปีนี้ จิสด้า เปิด space inspirium ให้เด็กไทยเข้าฟรี 3 วัน!!!
 

   ​วันเด็กปีนี้ จิสด้า เปิด space inspirium ให้เด็กไทยเข้าฟรี 3 วัน!! 





   กิจกรรมวันเด็กแห่งชาติปีนี้ สทอภ. ขานรับนโยบายรัฐบาลในการสร้างแรงบันดาลกับเยาวชนหันมาให้ความสำคัญกับวิทยาศาสตร์และเทคโนโลยีให้มากขึ้น

ดร.อานนท์ สนิทวงศ์ ณ อยุธยา ผู้อำนวยการจิสด้า เผยว่า วันเด็กแห่งชาติปีนี้ จิสด้าเปิดบ้านที่ศรีราชาเชิญชวนเด็กไทยเข้าชม  space inspirium ฟรี 3 วัน ตั้งแต่วันที่ 13 -15 มกราคม 2560 และในวันเสาร์ที่ 14 มกราคม 2560 ซึ่งเป็นวันเด็กแห่งชาตินั้น ท่านรัฐมนตรีว่าการกระทรวงวิทยาศาสตร์และเทคโนโลยี ดร.อรรชกา สีบุญเรือง ให้เกียรติเป็นประธานเปิดงาน โดยภายในงานวันเสาร์ที่ 14 มกราคม 2560 ทางจิสด้าได้เตรียมจัดงานอย่างยิ่งใหญ่ และเปิดโอกาสให้เด็กไทย มาร่วมหาคำตอบและค้นหาแรงบันดาลใจที่แรงกล้า ผ่านการนำเสนอในรูปแบบ Interactive อาทิ UAV Simulator , การประกอบหุ่นยนต์ Robot ,การทำถุงมืออวกาศที่ทำจากซิลินโคลนชนิดพิเศษ  ,การทำโมเดลดาวเทียมปูนพาสเตอร์ ,การประดิษฐ์ทรายเทียมเป็นรูปดาวต่างๆ , เกมการ์ดดาวเทียม ,การทำโปสการ์ดรูปจรวด ,อาหารในอวกาศ ,ประดิษฐ์กล้องสลับลาย/กล้องโทรทัศน์ขนาดเล็ก ,ชุดประดิษฐ์เล็กๆ เคลื่อนไหวได้ (ดาวเทียมขนาดเล็ก, Mars Rover, ISS ฯลฯ ) ,โซนถ่ายรูป Landmark นักบินอวกาศ ,จรวดน้ำ ,รถถัง ปืนใหญ่ ,โยนลูกโป่ง (Space to Space) ,นาฬิกาแดด พร้อมของรางวัลสุดพิเศษมากมาย รับรองได้ว่าเด็กไทยของเรา จะได้ เรียนรู้ สู่อนาคต อย่างแน่นอน อย่างไรก็ตาม จิสด้า ให้ความสำคัญกับการสร้างแรงบันดาลใจให้เยาวชนหันมาให้ความสำคัญกับวิทยาศาสตร์และเทคโนโลยีมาโดยตลอด จะเห็นได้ว่าในรอบปีที่ผ่านมาตั้งแต่เราให้บริการ space inspirium นั้น เราได้ต่อเติมเพิ่มขยายฐานองค์ความรู้ทางด้านเทคโนโลยีอวกาศภายในพื้นที่อยู่เสมอ เพื่อให้เยาวชนได้เรียนรู้และซึมซับสาระประโยชน์เหล่านี้ได้ตลอดเวลาและไม่น่าเบื่อ เพราะอวกาศถือเป็นขุมทรัพย์ทางปัญญาที่เราต้องส่งเสริมให้คนไทย โดยเฉพาะเด็กๆ ได้ตระหนักรู้ ตระหนักคิด เพื่อใช้ประโยชน์ในการพัฒนาประเทศในด้านต่างๆ ต่อไปในอนาคต ดร.อานนท์ กล่าวทิ้งท้าย

สำหรับกิจกรรมวันเด็กปีนี้จัดขึ้น ณ Space inspirium อุทยานรังสรรค์นวัตกรรมอวกาศ อำเภอศรีราชา จังหวัดชลบุรี

สอบถามรายละเอียดเพิ่มได้ที่
033-005835 ,098-1372357 ,098-8938824
Facebook : Space inspirium 
Line : Spaceinspirium
E - Mail : Spaceinspirium@gistda.or.th 



ที่มา : http://www.thaigov.go.th/news/contents/details/1255