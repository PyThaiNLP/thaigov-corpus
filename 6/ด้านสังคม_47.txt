รัฐบาลไทย-ข่าวทำเนียบรัฐบาล-ดร.อรรชกา รมว.วท.เยี่ยมสถาบันมาตรวิทยา หารือผลักดันแผนฯมาตรวิทยารองรับแผนยุทธศาสตร์ชาติ







                                วันพฤหัสบดีที่ 26 มกราคม 2560                              





    288  













   ดร.อรรชกา รมว.วท.เยี่ยมสถาบันมาตรวิทยา หารือผลักดันแผนฯมาตรวิทยารองรับแผนยุทธศาสตร์ชาติ
 

   ดร.อรรชกา รมว.วท.เยี่ยมสถาบันมาตรวิทยา หารือผลักดันแผนฯมาตรวิทยารองรับแผนยุทธศาสตร์ชาติ

 





23 มกราคม 2560 /ดร.อรรชกา สีบุญเรือง รัฐมนตรีว่าการกระทรวงวิทยาศาสตร์และเทคโนโลยี และคณะ ตรวจเยี่ยม สถาบันมาตรวิทยาแห่งชาติ (มว.) โดยมี นายประยูร เชี่ยววัฒนา ผู้อำนวยการสถาบันมาตรวิทยาแห่งชาติ (มว.) พร้อมด้วยคณะผู้บริหาร และ พนักงาน มว. ร่วมให้การต้อนรับ ณ ห้องประชุม 2-312 อาคารผดุงมาตร
โดยนายประยูร ได้บรรยายสรุปภาพรวมของสถาบันมาตรวิทยาแห่งชาติ ( Facts and Figures)  ต่อด้วยการเดินชมห้องปฏิบัติการมาตรวิทยา ทั้ง 8 ห้องปฏิบัติการ ได้แก่ ห้องปฏิบัติการวิเคราะห์อินทรีย์เคมี ด้านมาตรวิทยาเคมีที่ได้ผลิตวัสดุอ้างอิงภายใต้เครื่องหมายการค้า TRM (Thailand Reference Material) สำหรับเป็นสารมาตฐานที่ใช้ในห้องปฏิบัติการวิเคราะห์และทดสอบ ห้องปฏิบัติการแสง ที่มีมาตรฐานการวัดของแสงไว้รองรับการสอบเทียบ อาทิ อุตสาหกรรมทอผ้าในการกำหนดสีของผ้า อุตสาหกรรมผลิตหลอดไฟ เครื่องมือในโรงพยาบาลที่ใช้แสงในการรักษา เป็นต้น ห้องปฏิบัติการแรงดันไฟฟ้า  ที่มีการบูรณาการร่วมกับการไฟฟ้าฝ่ายผลิตแห่งประเทศไทย การไฟฟ้านครหลวง การไฟฟ้าส่วนภูมิภาค  และผู้ผลิตไฟฟ้าจากพลังงานทดแทน ในการให้ความรู้และวิธีการสอบเทียบ อีกทั้งการตรวจสอบอุปกรณ์ที่ใช้เชื่อมต่อกับระบบโครงข่ายไฟฟ้าและรับรองระบบโครงข่ายไฟฟ้าอัจฉริยะ ของประเทศในอนาคต ห้องปฏิบัติการความดัน และห้องปฏิบัติการการไหลของของเหลวมีการบูรณาการร่วมกับกรมวิทยาศาสตร์การแพทย์ ที่จัดทำคู่มือการสอบเทียบเครื่องมือแพทย์สำหรับในการใช้งานในโรงพยาบาลทั่วประเทศ ห้องปฏิบัติการความหนาแน่น  ที่สามารถให้บริการสอบเทียบในส่วนที่เกี่ยวข้องกับการใช้น้ำมันเชื้อเพลิงและอุตสาหกรรมเครื่องดื่มแฮลกอฮอล์ที่ผลิตในโรงงานอุตสาหกรรม ห้องปฏิบัติการพื้นผิว  มาตรวิทยามิติอีกด้านหนึ่งที่มีการส่งเสริมสนับสนุนอุตสาหกรรมยานยนต์ อุตสาหกรรมโรบอติก อุตสาหกรรมอิเล็กทรอนิคส์ เป็นต้น ห้องปฏิบัติการเวลาและความถี่  ที่อนาคตนี้จะมีการบูรณาการร่วมกับ สถาบันสารสนเทศทรัพยากรน้ำและการเกษตร (สสนก.)ในการใช้มาตรฐานทางด้านเวลาเพื่อรายงานสถานการณ์น้ำท่วม ห้องปฏิบัติการอุณหภูมิ (และ ห้องปฏิบัติการอุณหภูมิเชิงแผ่รังสี  โดยในปีนี้ได้เข้าร่วมโครงการเมืองนวัตกรรมอาหารในการนำองค์ความรู้มาตรวิทยาอุณหภูมิมาใช้ในอุตสาหกรรมอาหาร 
หลังจากนั้นได้มีการ กล่าวนำเสนอแผนแม่บทการพัฒนาระบบมาตรวิทยาแห่งชาติ ฉบับที่3 (พ.ศ. 2560-2564) โดยนางอัจฉรา เจริญสุข รองผู้อำนวยการ (1) ซึ่งในช่วงนี้ได้มีการปรึกษาหารือเพื่อแลกเปลี่ยนความคิดเห็นในเรื่องของยุทธศาสตร์ที่ใช้ในการพัฒนาแผนแม่บท และปิดท้ายด้วยการนำเสนอวีดิทัศน์แสดงสรุปภาพรวมและแผนแม่บทของสถาบันมาตรวิทยาแห่งชาติเพื่อให้สอดคล้องและเป็นไปในทิศทางเดียวกับยุทธศาสตร์ชาติ เพื่อให้บรรลุวัตถุประสงค์ในการพัฒนาประเทศ
 
ผู้เขียนข่าว/ผู้ประสานงาน นางสาวกล่องเพชร จันทรโคตร /นายประสิทธิ์ บุบผาวรรณา 
http://www.nimt.or.th เบอร์โทรศัพท์ 02 577 5100 ต่อ 4226 -7 เบอร์แฟกซ์ 02 577 2823 e-mail: pr@nimt.or.th
เผยแพร่ข่าวโดย : นางสาวชลธิชา แสงเทียนสุวรรณ
ภาพและวีดิโอ : นายธนฉัตร มาลาเจริญ และ นายไววิทย์ ยอดประสิทธิ์
กลุ่มงานประชาสัมพันธ์  กระทรวงวิทยาศาสตร์และเทคโนโลยี
โทร. 02 333 3728 – 3732  โทรสาร 02 333 3834
E-Mail :pr@most.go.th  Facebook : sciencethailad
 



ที่มา : http://www.thaigov.go.th/news/contents/details/1491