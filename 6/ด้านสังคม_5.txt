รัฐบาลไทย-ข่าวทำเนียบรัฐบาล-เปิดตัวหุ่นยนต์บริการ “ดินสอ เทโบ้ ก้าวเข้าสู่ภาคธุรกิจบริการ 4.0







                                วันอังคารที่ 27 ธันวาคม 2559                              





    357  













   เปิดตัวหุ่นยนต์บริการ “ดินสอ เทโบ้ ก้าวเข้าสู่ภาคธุรกิจบริการ 4.0
 

   เปิดตัวหุ่นยนต์บริการ “ดินสอ เทโบ้ ก้าวเข้าสู่ภาคธุรกิจบริการ 4.0 





       22 ธันวาคม 2559 / งานแถลงข่าวเปิดตัวผลงานวิจัยหุ่นยนต์ดินสอ เทโบ้ (Dinsow TEBO) ภายใต้โครงการสร้างเครื่องจักรต้นแบบ ซึ่งเป็นหุ่นยนต์บริการฝีมือคนไทย เพื่อสร้างมูลค่าเพิ่มให้กับภาคบริการของไทย พร้อมเสวนาเรื่อง “ถอดรหัสความสำเร็จ...ภาคธุรกิจบริการ 4.0” โดยมี นางวนิดา บุญนาคค้า ผู้อำนวยการสำนักส่งเสริมและถ่ายทอดเทคโนโลยี สำนักงานปลัดกระทรวงวิทยาศาสตร์และเทคโนโลยี (สป.วท.) เป็นประธานในการเปิดงาน ณ ร้าน Café Amazon ชั้น 1 ตึก Energy Complex A ถ.วิภาวดีรังสิต กรุงเทพฯ
       เพื่อเสริมสร้างความแข็งแกร่งทางเศรษฐกิจของประเทศ โดยสถาบันเทคโนโลยีพระจอมเกล้าเจ้าคุณทหารลาดกระบัง ร่วมกับ ศูนย์เทคโนโลยีโลหะและวัสดุแห่งชาติ (เอ็มเทค) ที่เป็นหน่วยงานบริหารจัดการโครงการ อยู่ภายใต้การสนับสนุนจากสำนักส่งเสริมและถ่ายทอดเทคโนโลยี สำนักงานปลัดกระทรวงวิทยาศาสตร์และเทคโนโลยี บริษัท ซีที เอเชีย โรโบติกส์ จำกัด และมหาวิทยาลัยธุรกิจบัณฑิตย์ 
         นางวนิดา บุญนาคค้า ผู้อำนวยการสำนักส่งเสริมและถ่ายทอดเทคโนโลยี  สป.วท. กล่าวว่า การพัฒนาหุ่นยนต์บริการ ดินสอ เทโบ้ (TEBO) เพื่อส่งเสริมความก้าวหน้าทางเทคโนโลยี ระบบอัตโนมัติและหุ่นยนต์ในประเทศไทย ให้มีบทบาทความสำคัญต่อระบบการผลิตและการบริการต่าง ๆ มากขึ้น ขณะเดียวกันการใช้งานหุ่นยนต์ในภาคบริการมีแนวโน้มที่จะเพิ่มขึ้นในอนาคต เนื่องจากภาคธุรกิจบริการของไทยมีจุดเด่นหลายประการ ประโยชน์ของหุ่นยนต์และระบบอัตโนมัติตอบสนองในงานประเภททำซ้ำ งานหนัก งานเสี่ยงอันตรายหรือต้องใช้ความละเอียดสูง ร่วมกันกิจกรรมการประชาสัมพันธ์ในภาคธุรกิจบริการส่งเสริมลูกค้าสัมพันธ์และกิจกรรมที่แปลกใหม่ ตามพฤติกกรมของผู้บริโภคที่เปลี่ยนไปและรองรับการก้าวสู่สังคมผู้สูงอายุ
      ด้าน นายเฉลิมพล ปุณโณทก ประธานกรรมการบริหาร บริษัท ซีทีเอเชีย โรโบติกส์  กล่าวว่า ภาคบริการเป็นกลไกขับเคลื่อนเศรษฐกิจตัวใหม่ ซึ่งรัฐบาลให้ความสำคัญและกำลังเร่งปฏิรูปเพื่อก้าวเข้าสู่ไทยแลนด์ 4.0 พบว่าภาคบริการของไทยมีสัดส่วนจีดีพีในระดับ 50 % ที่ผ่านมาหุ่นยนต์บริการในประเทศไทยยังมีจำนวนน้อย ถือเป็นช่องว่างของการตลาดที่ยังสามารถพัฒนาได้อีกมาก บริษัท ซีทีเอเชีย โรโบติกส์ จึงเป็นผู้ผลิตหุ่นยนต์เชิงพาณิชย์แห่งแรกของไทยที่ประสบความสำเร็จและส่งออกสู่ตลาดญี่ปุ่น

      สำหรับผลงานชิ้นนี้ ได้รับทุนจาก ศูนย์เทคโนโลยีโลหะและวัสดุแห่งชาติ (เอ็มเทค) สำนักงานพัฒนาวิทยาศาสตร์และเทคโนโลยีแห่งชาติ (สวทช.) การพัฒนาหุ่นยนต์บริการ ดินสอ เทโบ้ (TEBO) เป็นการต่อยอดโดยเพิ่มขีดความสามารถและตอบสนองอุตสาหกรรมบริการที่มากขึ้น
 
ข่าวโดย : นางสาวศิริวรรณ หมินหมัน
ภาพโดยและวีดิโอ : นายธนฉัตร มาลาเจริญ นายสุเมธ บุญเอื้อ
กลุ่มงานประชาสัมพันธ์ กระทรวงวิทยาศาสตร์และเทคโนโลยี
โทร. 02 333 3728-3732 โทรสาร 02 333 3834
E-Mail: pr@most.go.th Facebook : sciencethailand
Call Center กระทรวงวิทยาศาสตร์และเทคโนโลยี โทร. 1313 



ที่มา : http://www.thaigov.go.th/news/contents/details/1125