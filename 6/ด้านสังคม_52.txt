รัฐบาลไทย-ข่าวทำเนียบรัฐบาล-วศ./ ก.วิทยาศาสตร์ฯ รับนโยบายเร่งรัดงานบริการวิทยาศาสตร์และเทคโนโลยีตอบโจทย์ผู้ประกอบการไทย







                                วันจันทร์ที่ 6 กุมภาพันธ์ 2560                              





    344  













   วศ./ ก.วิทยาศาสตร์ฯ รับนโยบายเร่งรัดงานบริการวิทยาศาสตร์และเทคโนโลยีตอบโจทย์ผู้ประกอบการไทย
 

   วศ./ ก.วิทยาศาสตร์ฯ รับนโยบายเร่งรัดงานบริการวิทยาศาสตร์และเทคโนโลยีตอบโจทย์ผู้ประกอบการไทย

 





1 กุมภาพันธ์ 2560/ ดร.อรรชกา สีบุญเรือง รัฐมนตรีว่าการกระทรวงวิทยาศาสตร์และเทคโนโลยี พร้อมคณะ ให้เกียรติเข้าเยี่ยมชมกรมวิทยาศาสตร์บริการ (วศ.) เพื่อชี้แจงแนวทางการดำเนินงานที่สอดคล้องกับนโยบายรัฐบาลและมอบนโยบายกระทรวงวิทยาศาสตร์ฯ พร้อมเข้าเยี่ยมชมห้องปฏิบัติการงานบริการและผลงานเด่นของ วศ. โดยมี ดร.สุทธิเวช ต.แสงจันทร์ อธิบดีกรมวิทยาศาสตร์บริการ พร้อมคณะผู้บริหาร ให้การต้อนรับ ณ ห้องประชุมอัครเมธี ชั้น6 อาคารตั้ว ลพานุกรม กรมวิทยาศาสตร์บริการ

ดร.อรรชกา กล่าวว่า วศ. เป็นหน่วยงานภาครัฐที่ให้บริการด้านวิทยาศาสตร์และเทคโนโลยีในการวิเคราะห์ทดสอบผลิตภัณฑ์ช่วยผู้ประกอบการ เป็นภารกิจหน้าที่ที่สำคัญช่วยให้ผู้ประกอบการสามารถแข่งขันได้ ซึ่งมีการทำงานที่เป็นระบบคุณภาพมาตรฐานสากลรองรับ อย่างไรก็ตามในด้านการทำงานให้มีการประเมินและปรับปรุงการให้บริการอย่างต่อเนื่องเพื่อรองรับความต้องการของผู้ประกอบการ ภาคเอกชน สร้างความมั่นใจและความพึงพอใจงานบริการให้มีความรวดเร็ว รวมทั้งเผยแพร่ประชาสัมพันธ์ผลงาน ด้านงานวิจัยและพัฒนาเพื่อสร้างนวัตกรรมและผลิตภัณฑ์ใหม่ ต้องเน้นจุดแข็งที่เป็นจุดเด่นเป็นผลงานที่จะสามารถเข้าไปช่วยผู้ประกอบการวิสาหกิจได้อย่างไร โดยบูรณาการร่วมกับหน่วยงานที่เกี่ยวข้อง เช่น สำนักงานคณะกรรมการนโยบายวิทยาศาสตร์ เทคโนโลยีและนวัตกรรมแห่งชาติ (สวทน.) มหาวิทยาลัย เพื่อพัฒนางานวิจัยให้ชัดเจนตอบโจทย์ผู้ประกอบการ ทั้ง  Foodinoplis ด้านการแพทย์และอุตสาหกรรมใหม่อื่นๆ
 
ดร.สุทธิเวช กล่าวว่า วศ. มีภารกิจสำคัญในการผลักดันงานด้านวิทยาศาสตร์ที่หลากหลาย ที่ส่งเสริมพัฒนาคุณภาพและนวัตกรรมของสินค้าและบริการ เพิ่มขีดความสามารถการแข่งขันของประเทศในระดับสากล ปัจจุบันได้ปรับโครงสร้างการทำงานเพื่อให้สอดคล้องกับแผนพัฒนาเศรษฐกิจไทยแลนด์ 4.0 มุ่งเน้นให้บริการและรับรองสินค้าด้วยระบบ MSTQ ให้ความช่วยเหลือด้านวิชาการช่วยแก้ปัญหาผู้ประกอบการภาคการผลิตส่งเสริมการใช้ประโยชน์จากวิทยาศาสตร์และ เทคโนโลยีอย่างเป็นรูปธรรม ภายใต้เป้าหมายการดำเนินงานโครงการสำคัญที่มีความเชื่อมโยงยุทธศาสตร์ชาติ แผนพัฒนาเศรษฐกิจและสังคมฉบับที่ 12
 
วศ.มุ่งผลักดันงานสำคัญ ได้แก่ การพัฒนาศักยภาพการทดสอบคุณภาพอาหารในเมืองนวัตกรรมอาหาร มุ่งเสริมสร้างศักยภาพผู้ประกอบการทั้งการร่วมวิจัยพัฒนาผลิตภัณฑ์ใหม่ การให้คำปรึกษาแนะนำเชิงลึกด้วยเครื่องมือขั้นสูง การยกระดับสินค้า OTOP ให้ได้การรับรองตามมาตรฐาน อย./มผช. การวิจัยและพัฒนาเพื่อส่งเสริมอุตสาหกรรม S-Curve มุ่งเน้นสร้างนวัตกรรมสู่ยุค Thailand 4.0 ประกอบด้วย วัสดุไฟเบอร์คอมโพสิท นาโนคอมโพสิท และ เซรามิกสมัยใหม่ รวมทั้งยังมุ่งมั่นพัฒนางานบริการเพื่อตอบสนองความต้องการของผู้ขอรับบริการ ปี 2559 นี้ กรมวิทยาศาสตร์บริการ ได้รับการจัดอันดับ10 TEN  ITA การประเมินประเมินคุณธรรมและความโปร่งใสการดำเนินงานของหน่วยงานภาครัฐส่วนราชการในระดับกรมจากทั้งหมด 148 กรม  และรับมอบโล่และตรารับรองมาตรฐานการให้บริการของศูนย์ราชการสะดวก GECC จากคณะกรรมการอำนวยการศูนย์ราชการสะดวก
 
 ที่สำคัญ วศ. พร้อมที่จะเป็นส่วนหนึ่งในการบูรณาการดำเนินงานร่วมกับทุกภาคส่วนที่เกี่ยวข้อง  เพื่อที่จะเป็นการขยายขอบเขตของการให้บริการ และถ่ายทอด ความรู้วิทยาศาสตร์ เทคโนโลยี และนวัตกรรม ไปสู่ทุกพื้นที่ เพื่อให้เกิดความก้าวหน้าที่ทั่วถึง เพื่อยกระดับขีดความสามารถการแข่งขัน ให้กับกลุ่มเป้าหมายในทุก ๆ ด้าน อันจะนำไปสู่การขับเคลื่อนทางเศรษฐกิจไทยแลนด์ 4.0
 
 
ที่มาข้อมูล :ฝ่ายประชาสัมพันธ์  กรมวิทยาศาสตร์บริการ  กระทรวงวิทยาศาสตร์และเทคโนโลยี 
เลขที่ 75/7ถนนพระรามที่ 6ราชเทวี กรุงเทพฯ10400  
โทร 02 201 7000  โทรสาร 0 2201 7470  เว็บไซต์ www.dss.go.th  Facebook  : www. Facebook.com /DSSTHAISCIENCE
ข่าวโดย :นางสาวชลธิชา แสงเทียนสุวรรณ
ภาพข่าวและวีดิโอ : นายธนฉัตร มาลาเจริญ ,นายสุเมธ บุญเอื้อ
กลุ่มงานประชาสัมพันธ์  กระทรวงวิทยาศาสตร์และเทคโนโลยี
โทร. 02 333 3728 - 3732  โทรสาร 02 333 3834
E-Mail : pr@most.go.th   Facebook : sciencethailand



ที่มา : http://www.thaigov.go.th/news/contents/details/1725