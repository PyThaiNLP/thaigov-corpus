รัฐบาลไทย-ข่าวทำเนียบรัฐบาล-รมว.วิทย์ฯ เยี่ยมบูท STI for OTOP Upgrade







                                วันอังคารที่ 27 ธันวาคม 2559                              





    331  













   รมว.วิทย์ฯ เยี่ยมบูท STI for OTOP Upgrade
 

   STI for OTOP Upgrade 





24 ธันวาคม 2559 ดร.อรรชกา  สีบุญเรือง รัฐมนตรีว่าการกระทรวงวิทยาศาสตร์และเทคโนโลยี ได้เดินทางไปเยี่ยมชมบูทกระทรวงวิทยาศาสตร์และเทคโนโลยี นำนิทรรศการโครงการยกระดับโอทอป ด้วยวิทยาศาสตร์ เทคโนโลยี และนวัตกรรม (STI for OTOP Upgrade) ซึ่งโครงการดังกล่าวดำเนินงานโดยหน่วยงานในสังกัดกระทรวงวิทยาศาสตร์ฯ ได้แก่ สำนักงานปลัดกระทรวงวิทยาศาสตร์ฯ (สป.วท.) กรมวิทยาศาสตร์บริการ (วศ.) สถาบันวิจัยวิทยาศาสตร์และเทคโนโลยีแห่งประเทศไทย (วว.) และสำนักงานนวัตกรรมแห่งชาติ (สนช.) ไปจัดแสดง พร้อมเชิญชวนผู้ประกอบการสมัคร “คูปองวิทย์เพื่อโอทอป” ภายใน OTOP CITY 2016 ณ อิมแพค เมืองทองธานี
ด้วยวิทยาศาสตร์ เทคโนโลยี และนวัตกรรม (STI for OTOP Upgrade) ให้วงเงินคูปองฯ เพื่อการสนับสนุนการพัฒนาใน 6 ด้าน ได้แก่ 1. พัฒนานวัตกรรมผลิตภัณฑ์ จำนวน 200,000 บาท 2. พัฒนาและออกแบบบรรจุภัณฑ์ จำนวน 150,000 บาท 3. พัฒนาและออกแบบกระบวนการผลิต จำนวน 150,000 บาท 4. พัฒนาระบบมาตรฐาน จำนวน 150,000 บาท 5. พัฒนาและออกแบบเครื่องจักร จำนวน 150,000 บาท และ 6. พัฒนาวัตถุดิบ จำนวน 150,000 บาท
โดยผู้สนใจสามารถสมัครขอรับคูปองฯ ได้ที่บูทกระทรวงวิทยาศาสตร์ฯ ภายในงาน OTOP CITY 2016 ซึ่งอยู่ตรงข้ามเวทีการแสดงกลาง

ข่าว/ภาพโดย : นายปราโมทย์  ป้องสุธาธาร
กลุ่มงานประชาสัมพันธ์  กระทรวงวิทยาศาสตร์และเทคโนโลยี
โทร.02 333 3728 – 3732  โทรสาร 02 333 3834
E-mail : pr@most.go.th  Facebook : sciencethailand



ที่มา : http://www.thaigov.go.th/news/contents/details/1130