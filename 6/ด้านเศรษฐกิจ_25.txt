รัฐบาลไทย-ข่าวทำเนียบรัฐบาล-กระทรวงเกษตร ฯ เผยผลการจัดกิจกรรม "ส่งสุขปีใหม่ 2560 จากใจกระทรวงเกษตรและสหกรณ์"







                                วันพฤหัสบดีที่ 5 มกราคม 2560                              





    324  













   กระทรวงเกษตร ฯ เผยผลการจัดกิจกรรม "ส่งสุขปีใหม่ 2560 จากใจกระทรวงเกษตรและสหกรณ์"
 

   กระทรวงเกษตร ฯ เผยผลการจัดกิจกรรม "ส่งสุขปีใหม่ 2560 จากใจกระทรวงเกษตรและสหกรณ์" ประชาชนได้รับประโยชน์ 245,000 คน และมียอดจำหน่ายสินค้าเกษตรกว่า 6 ล้านบาท 





           นายสุรพงศ์ เจียสกุล รองปลัดกระทรวงเกษตรและสหกรณ์ เปิดเผยว่า กระทรวงเกษตรและสหกรณ์จัดกิจกรรม "ส่งสุขปีใหม่ 2560 จากใจกระทรวงเกษตรและสหกรณ์" โดยทุกหน่วยงานในสังกัดกระทรวงเกษตรและสหกรณ์ได้ร่วมบูรณาการกิจกรรมดังกล่าวขึ้น เพื่อมอบเป็นของขวัญให้แก่เกษตรกรและประชาชนทั่วประเทศ โดยจัดขึ้นระหว่างวันที่ 26 ธันวาคม 2559 - 12 มกราคม 2560 ซึ่งประกอบด้วย 3 กิจกรรม คือ 1. กิจกรรมส่งเสริมแหล่งท่องเที่ยวเชิงเกษตร เปิดให้นักท่องเที่ยวเข้าชมฟรี กว่า 143 แห่งทั่วประเทศ อาทิ ศูนย์ส่งเสริมพัฒนาอาชีพการเกษตร จ. เชียงราย ดอยวาวี ขุนวาง เขื่อนต่าง ๆ ทั่วประเทศ สถานีเรดาร์ของกรมฝนหลวงและการบินเกษตร ฟาร์มโคนม พันธุ์สัตว์น้ำ และพันธุ์ปศุสัตว์ มีประชาชนเข้าชมจำนวน 125,115 คน และจัดตั้งพื้นที่ให้เกษตรกรนำสินค้าเกษตรมาจำหน่าย มียอดจำหน่ายรวมทั้งสิ้น 3,930,992 บาท
          2. กิจกรรมส่งเสริมแหล่งบริการประชาชน มอบความรู้ และพัฒนาอาชีพเกษตร โดยหน่วยงานในสังกัดที่ตั้งอยู่บริเวณถนนสายหลัก และสายรองที่สำคัญจัดตั้งจุดบริการพักรถที่ปลอดภัย ห้องน้ำสะอาดไว้บริการประชาชนกว่า 338 จุด มีประชาชนเข้ารับบริการจำนวน 114,023 คน แบ่งออกเป็น ภาคเหนือ 98 จุด รวม 26,979 คน ภาคตะวันออกเฉียงเหนือ 96 จุด รวม 34,587 คน ภาคกลาง 98 จุด 26,849 คน ภาคใต้ 46 จุด 25,608 คน และจัดตั้งพื้นที่ให้เกษตรกรนำสินค้าเกษตรมาจำหน่าย จำนวน 125 จุด แบ่งออกเป็น ภาคเหนือ 31 จุด ภาคตะวันออกเฉียงเหนือ 38 จุด ภาคกลาง 34 จุด ภาคใต้ 22 จุด มียอดจำหน่ายรวมทิ้งสิ้น 784,112 บาท นอกจากนี้ยังมีกิจกรรมมอบความรู้ และพัฒนาอาชีพ อาทิ การบริการให้ความรู้การเพาะเลี้ยงสัตว์น้ำ โดย กรมประมง กิจกรรมฝึกอบรมส่งเสริมการแปรรูปและเพิ่มมูลค่าข้าว โดย กรมการข้าว รณรงการไถกลบตอซังเพื่อบรรเทาภาวะโลกร้อน โดย กรมพัฒนาที่ดิน
          3. กิจกรรมส่งเสริมการลดรายจ่ายในครัวเรือน ประกอบด้วย 6 กิจกรรม ได้แก่ 1. กิจกรรมส่งมอบแหล่งน้ำกว่า 1,090 แห่ง พื้นที่รับประโยชน์กว่า 600 ไร่ 2. กิจกรรมคืนหอยลายสู่ทะเลตราด 1 ล้านตัว เป็นการเพิ่มปริมาณหอยลายกว่า 500 ล้านตัว 3. จำหน่ายข้าวสารและสินค้าเกษตรที่ปลอดภัยได้มาตรฐานโดยสหกรณ์ ยอดจำหน่ายกว่า 1,200,000 บาท 4. บริการจัดกระเช้าของขวัญปีใหม่ในราคาพิเศษ จำนวน กว่า 1,000 กระเช้า 5. แจกผลิตภัณฑ์ยางพาราแก่ลูกค้า กยท. ตามช่องทางที่ร่วมรายการ กว่า 400 ราย 6. บริการฉีดวัคซีน ผ่าตัดทำหมั่น สัตว์เลี้ยง สุนัข แมว จำนวนกว่า 8,500 ตัว โดยรวมแล้วมีประชาชนมาใช้บริการทั้ง    3 กิจกรรม เป็นจำนวน 245,000 คน และมียอดจำหน่ายสินค้าและผลิตภัณฑ์เกษตรรวมกว่า 6 ล้านบาท
 
กลุ่มโฆษกและวิเคราะห์ข่าว กองเกษตรสารนิเทศ 
สำนักงานปลัดกระทรวงเกษตรและสหกรณ์ 
โทร 02-2810859 แฟกซ์ 02-2822871
moacnews@gmail.com
www.moac.go.th
www.facebook.com/kasetthai



ที่มา : http://www.thaigov.go.th/news/contents/details/1208