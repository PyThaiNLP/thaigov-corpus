รัฐบาลไทย-ข่าวทำเนียบรัฐบาล-รัฐมนตรีกระทรวงยุทธศาสตร์การพัฒนาและการค้าระหว่างประเทศศรีลังกา เข้าพบหารือกับรองนายกรัฐมนตรี







                                วันศุกร์ที่ 17 กุมภาพันธ์ 2560                              





    298  













   รัฐมนตรีกระทรวงยุทธศาสตร์การพัฒนาและการค้าระหว่างประเทศศรีลังกา เข้าพบหารือกับรองนายกรัฐมนตรี
 

   รัฐมนตรีกระทรวงยุทธศาสตร์การพัฒนาและการค้าระหว่างประเทศศรีลังกา เข้าพบหารือกับรองนายกรัฐมนตรี 





วันนี้ (17 กุมภาพันธ์ 2560) เวลา 08.00 น. ณ ห้องรับรอง 1 ตึกบัญชาการ 1 ทำเนียบรัฐบาล นายมาลิก สามาราวิเกรมา รัฐมนตรีกระทรวงยุทธศาสตร์การพัฒนาและการค้าระหว่างประเทศศรีลังกา พร้อมคณะ เข้าพบหารือกับนายสมคิด จาตุศรีพิทักษ์ รองนายกรัฐมนตรี สรุปสาระสำคัญดังนี้

รองนายกรัฐมนตรีกล่าวต้อนรับรัฐมนตรีกระทรวงยุทธศาสตร์การพัฒนาและการค้าระหว่างประเทศศรีลังกาและคณะ โดยทั้งสองฝ่ายยินดีที่ได้มีโอกาสพบกันอีกครั้ง

ในโอกาสนี้ ไทยและศรีลังกาได้หารือถึงความสัมพันธ์และความร่วมมือทวิภาคีระหว่างสองประเทศ โดยเฉพาะในด้านการค้าการลงทุน ประมง และสินค้าแปรรูป ทั้งนี้ทั้งสองฝ่ายยินดีที่การเยือนศรีลังกาเมื่อปีก่อนของรองนายกรัฐมนตรีมีผลเป็นรูปธรรม ทั้งในด้านการค้าและการลงทุน โดยมูลค่าการลงทุนเพิ่มขึ้นอย่างมาก ทั้งสองประเทศหวังกระชับความร่วมมือทางเศรษฐกิจให้แน่นแฟ้นยิ่งขึ้นไป เพื่อประโยชน์ของทั้งสองฝ่าย

ด้านรัฐมนตรีฯศรีลังกากล่าวว่า ขณะนี้ศรีลังกามีการปฏิรูปประเทศขนาดใหญ่ จึงหวังให้ไทยและศรีลังกาเร่งรัดจัดทำความตกลงเขตการค้าเสรีไทย – ศรีลังกาให้เสร็จสิ้นโดยเร็ว พร้อมกล่าวเชิญนักลงทุนไทยเข้าไปลงทุนในศรีลังกา โดยรองนายกรัฐมนตรีกล่าวว่าจะเร่งให้เสร็จสิ้นทันภายในเดือนสิงหาคม 2560 นี้

นอกจากนี้ ทั้งสองฝ่ายเห็นยังพ้องให้ใช้ศรีลังกาเป็นฐาน เพื่อส่งออกสินค้าไทยไปยังอินเดียอีกด้วย และให้ร่วมกันจัดตั้งคณะทำงานเพื่อเดินหน้าความร่วมมือให้เป็นรูปธรรมโดยเร็ว  



ที่มา : http://www.thaigov.go.th/news/contents/details/1893