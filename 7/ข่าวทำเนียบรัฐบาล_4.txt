รัฐบาลไทย-ข่าวทำเนียบรัฐบาล-ครม.รับสนองพระราชโองการในประกาศสำนักนายกรัฐมนตรี ตามที่ทรงพระกรุณาโปรดเกล้าโปรดกระหม่อมกำหนดให้วันที่ 5 ธันวาคมของทุกปี เป็นวันสำคัญของชาติ







                                วันอังคารที่ 7 กุมภาพันธ์ 2560                              





    427  













   ครม.รับสนองพระราชโองการในประกาศสำนักนายกรัฐมนตรี ตามที่ทรงพระกรุณาโปรดเกล้าโปรดกระหม่อมกำหนดให้วันที่ 5 ธันวาคมของทุกปี เป็นวันสำคัญของชาติ
 

   ผู้ช่วยโฆษกรัฐบาลเผยครม.รับสนองพระราชโองการในประกาศสำนักนายกรัฐมนตรี ตามที่ทรงพระกรุณาโปรดเกล้าโปรดกระหม่อมกำหนดให้วันที่ 5 ธันวาคมของทุกปี เป็นวันสำคัญของชาติ และครม.มีมติให้เป็นหวัดหยุดด้วย 





   วันนี้ (7 ก.พ.60) เวลา 14.20 น. ณ ศูนย์แถลงข่าวรัฐบาล ตึกนารีสโมสร ทำเนียบรัฐบาล ภายหลังเสร็จสิ้นการประชุมคณะรัฐมนตรี (ครม.)  ซึ่งมี พลเอก ประยุทธ์ จันทร์โอชา นายกรัฐมนตรี เป็นประธานฯ พันเอก อธิสิทธิ์ ไชยนุวัติ ผู้ช่วยโฆษกประจำสำนักนายกรัฐมนตรี แถลงว่า  ที่ประชุมคณะรัฐมนตรีได้มีมติรับทราบการลงนามรับสนองพระราชโองการในประกาศสำนักนายกรัฐมนตรี เรื่อง การกำหนดวันสำคัญของชาติไทย ตามที่ทรงพระกรุณาโปรดเกล้าโปรดกระหม่อมให้กำหนดว่า วันที่ 5 ธันวาคมของทุกปี เป็นวันสำคัญของชาติ ตามที่สำนักเลขาธิการคณะรัฐมนตรี (สลค.) เสนอ ดังนี้
1. เป็นวันคล้ายวันเฉลิมพระชนมพรรษาของพระบาทสมเด็จพระปรมินทรมหาภูมิ
พลอดุลยเดช บรมนาถบพิตร 2. เป็นวันชาติ และ3. เป็นวันพ่อแห่งชาติ
สาระสำคัญของเรื่อง
สมเด็จพระเจ้าอยู่หัวทรงพระกรุณาโปรดเกล้าโปรดกระหม่อมกำหนดให้ วันที่ 5 ธันวาคมของทุกปี เป็นวันสำคัญของชาติไทย อันเนื่องมาจาก พระบาทสมเด็จพระปรมินทรมหาภูมิพลอดุลยเดช บรมนาถบพิตร เสด็จสวรรคต เมื่อวันที่ 13 ตุลาคม 2559 ยังความเศร้าสลดอย่างยิ่งใหญ่มาสู่พสกนิกรชาวไทย และด้วยพระมหากรุณาธิคุณที่พระราชทานต่อประเทศชาติและประชาชนเสมอมา ปวงชนชาวไทยทั้งปวงจึงน้อมสำนึกในพระมหากรุณาธิคุณและตระหนักถึงความสำคัญของวันที่ 5 ธันวาคม ซึ่งเป็นวันคล้ายวันเฉลิมพระชนมพรรษาของพระบาทสมเด็จพระปรมินทรมหาภูมิพลอดุลยเดช บรมนาถบพิตร
          พร้อมกันนี้ คณะรัฐมนตรีได้มีมติให้วันที่ 5 ธันวาคมของทุกปี เป็นวันหยุดราชการด้วย
--------------------------
กลุ่มประชาสัมพันธ์และเผยแพร่ สำนักโฆษก
  



ที่มา : http://www.thaigov.go.th/news/contents/details/1753