รัฐบาลไทย-ข่าวทำเนียบรัฐบาล- “ยุติธรรม” เตรียมจัดนิทรรศการกระบวนการพัฒนาทางเลือก  ถวายราชสดุดีพระบาทสมเด็จพระปรมินทรมหาภูมิพลอดุลยเดช  







                                วันพฤหัสบดีที่ 16 กุมภาพันธ์ 2560                              





    300  













    “ยุติธรรม” เตรียมจัดนิทรรศการกระบวนการพัฒนาทางเลือก  ถวายราชสดุดีพระบาทสมเด็จพระปรมินทรมหาภูมิพลอดุลยเดช  
 

   นายสุวพันธุ์ ตันยุวรรธนะ รัฐมนตรีว่าการกระทรวงยุติธรรม เป็นประธานการประชุมคณะกรรมการเตรียมการจัดกิจกรรมพิเศษ นำเสนอกระบวนการพัฒนาทางเลือกในบริบทของประเทศไทย เพื่อถวายเป็นราชสดุดีแด่พระบาทสมเด็จพระปรมินทรมหาภูมิพลอดุลยเดช   





เมื่อวันพฤหัสบดีที่ ๑๖ กุมภาพันธ์  ๒๕๖๐ เวลา ๐๙.๓๐ น.
ณ ห้องประชุมกระทรวงยุติธรรม ๑ ชั้น ๙ ศูนย์ราชการเฉลิมพระเกียรติฯ 
นายสุวพันธุ์ ตันยุวรรธนะ รัฐมนตรีว่าการกระทรวงยุติธรรม
เป็นประธานการประชุมคณะกรรมการเตรียมการจัดกิจกรรมพิเศษ 
นำเสนอกระบวนการพัฒนาทางเลือกในบริบทของประเทศไทย 
เพื่อถวายเป็นราชสดุดีแด่พระบาทสมเด็จพระปรมินทรมหาภูมิพลอดุลยเดช  
ในการประชุมคณะกรรมาธิการยาเสพติดของสหประชาชาติ สมัยที่ ๖๐ ครั้งที่ ๑
ซึ่งกำหนดจัดขึ้นในระหว่างวันที่ ๑๓ – ๑๗ มีนาคม ๒๕๖๐ 
ณ ศูนย์การประชุมสหประชาชาติ กรุงเวียนนา สาธารณรัฐออสเตรีย
ในการนี้ พระเจ้าหลานเธอ พระองค์เจ้าพัชรกิติยาภา 
จะเสด็จเข้าร่วมประชุมฯ และทรงมีพระดำรัสในฐานะทูตสันถวไมตรีด้านการส่งเสริมหลักนิติธรรม
และกระบวนการยุติธรรมทางอาญาสำหรับภูมิภาคเอเชียตะวันออกเฉียงใต้
พร้อมทั้งทรงเปิดนิทรรศการ “กระบวนการพัฒนาทางเลือกในบริบทของประเทศไทย 
เพื่อถวายเป็นราชสดุดีแด่พระบาทสมเด็จพระปรมินทรมหาภูมิพลอดุลยเดช” 



ที่มา : http://www.thaigov.go.th/news/contents/details/1888