รัฐบาลไทย-ข่าวทำเนียบรัฐบาล-ก.ยุติธรรม ขับเคลื่อนนโยบาย “ยุติธรรมสู่หมู่บ้าน นำบริการรัฐสู่ประชาชน” อำนวยความยุติธรรมในพื้นที่ภาคใต้







                                วันศุกร์ที่ 17 กุมภาพันธ์ 2560                              





    419  













   ก.ยุติธรรม ขับเคลื่อนนโยบาย “ยุติธรรมสู่หมู่บ้าน นำบริการรัฐสู่ประชาชน” อำนวยความยุติธรรมในพื้นที่ภาคใต้
 

   นายชาญเชาวน์ ไชยานุกิจ ปลัดกระทรวงยุติธรรม เป็นประธานการประชุมมอบนโยบายและชี้แจงภารกิจของกระทรวงยุติธรรม ในการอำนวยความยุติธรรมในระดับพื้นที่ 
ภายใต้โครงการ “ยุติธรรมสู่หมู่บ้านนำบริการรัฐสู่ประชาชน ครั้งที่ ๑ ประจำปีงบประมาณ พ.ศ. ๒๕๖๐”  





เมื่อวันศุกร์ที่ ๑๗ กุมภาพันธ์ ๒๕๖๐ เวลา ๐๙.๐๐ น. 
ณ ห้องบัวชมพู ชั้น ๓ โรงแรม ทวินโลตัส อำเภอเมือง จังหวัดนครศรีธรรมราช
นายชาญเชาวน์ ไชยานุกิจ ปลัดกระทรวงยุติธรรม 
เป็นประธานการประชุมมอบนโยบายและชี้แจงภารกิจของกระทรวงยุติธรรม
ในการอำนวยความยุติธรรมในระดับพื้นที่ 
ภายใต้โครงการ “ยุติธรรมสู่หมู่บ้านนำบริการรัฐสู่ประชาชน ครั้งที่ ๑ ประจำปีงบประมาณ พ.ศ. ๒๕๖๐” 
เพื่อมอบนโยบายการทำงานเชิงบูรณาการการอำนวยความยุติธรรมแก่ประชาชนในระดับพื้นที่ 
พร้อมทั้งสร้างการรับรู้ให้กับเจ้าหน้าที่ผู้ปฏิบัติงานให้มีความรู้ความเข้าใจที่ถูกต้อง
ต่อการปฏิบัติงานของภาครัฐ เพื่อให้เกิดความร่วมมือจากทุกภาคส่วน 
โดยมุ่งหวังให้ข้าราชการและผู้เกี่ยวข้องได้มีส่วนร่วมแก้ไขปัญหาความเดือดร้อนของประชาชน
ได้อย่างมีประสิทธิภาพ ในลักษณะร่วมกันคิด ร่วมกันวางแผน ร่วมกันทำ และร่วมกันติดตามประเมินผล 
โดยเน้นการช่วยเหลือประชาชนที่ไม่ได้รับความเป็นธรรมให้เข้าถึงความเป็นธรรมได้ง่าย รวดเร็ว
ซึ่งจะทำให้เกิดประโยชน์สูงสุดต่อประชาชน สังคม และประเทศชาติอย่างยั่งยืน
โดยมีผู้บริหารของส่วนราชการในสังกัดกระทรวงยุติธรรม 
และหัวหน้าส่วนราชการในเขตพื้นที่จังหวัดนครศรีธรรมราช 
และจังหวัดสุราษฎร์ธานี ตลอดจนผู้ที่เกี่ยวข้อง เข้าร่วมฯ 

ต่อจากนั้นในเวลา ๑๓.๐๐ น. ปลัดกระทรวงยุติธรรม พร้อมคณะ 
ลงพื้นที่ตรวจเยี่ยมและพบปะประชาชน เพื่อให้การช่วยเหลือฟื้นฟูผู้ประสบอุทกภัย
พร้อมทั้งรับฟังปัญหาความเดือดร้อนของประชาชน และมอบอุปกรณ์ช่วยเหลือผู้ประสบอุทกภัยในพื้นที่ 
โดยมีนายสกล จันทรักษ์ รองผู้ว่าราชการจังหวัดนครศรีธรรมราช 
ข้าราชการ และเจ้าหน้าที่ที่เกี่ยวข้อง ตลอดจนประชาชนในพื้นที่ จำนวน ๓๐๐ คน ให้การต้อนรับ
ณ ศาลาหมู่บ้าน หมู่ที่ ๑๔ (ศาลาโมรา) ตำบลท่าเรือ อำเภอเมือง จังหวัดนครศรีธรรมราช



ที่มา : http://www.thaigov.go.th/news/contents/details/1915