รัฐบาลไทย-ข่าวทำเนียบรัฐบาล-บรรษัทประกันสินเชื่ออุตสาหกรรมขนาดย่อม(บสย.) ส่งคณะทำงานและทีมผู้เชี่ยวชาญ ร่วมโครงการ Knowledge Sharing Program เฟส 2  







                                วันอังคารที่ 14 กุมภาพันธ์ 2560                              





    337  













   บรรษัทประกันสินเชื่ออุตสาหกรรมขนาดย่อม(บสย.) ส่งคณะทำงานและทีมผู้เชี่ยวชาญ ร่วมโครงการ Knowledge Sharing Program เฟส 2  
 

   ในปี 2560 บสย. พร้อมเดินหน้าการดำเนินโครงการ Knowledge Sharing Program (KSP) ระยะที่ 2 ที่ดำเนินการในระหว่างปี 2559 -2560  ซึ่งเป็นความร่วมมือระหว่าง บสย. กับ สวทช. และ  Korea Technology Finance Corporation 





   นายวิเชษฐ วรกุล รองผู้จัดการทั่วไป สายงานธุรกิจ บรรษัทประกันสินเชื่ออุตสาหกรรมขนาดย่อม(บสย.) เปิดเผยว่า ในปี 2560 บสย. พร้อมเดินหน้าการดำเนินโครงการ Knowledge Sharing Program (KSP) ระยะที่ 2 ที่ดำเนินการในระหว่างปี 2559 -2560  ซึ่งเป็นความร่วมมือระหว่าง บสย. กับ สำนักงานพัฒนาวิทยาศาสตร์และเทคโนโลยี (สวทช.) และ  Korea Technology Finance Corporation (KOTEC) ในระหว่างวันที่ 13-17 กุมภาพันธ์ 2560  ณ ประเทศเกาหลี  โดยมีวัตถุประสงค์ เพื่อให้มีต้นแบบโมเดล (Prototype) และองค์ความรู้สำหรับการประเมินเทคโนโลยีของผู้ประกอบการที่มีเทคโนโลยีและนวัตกรรม โดยมีผู้แทนจาก บสย. และ สวทช. ซึ่งเป็นคณะทำงานและทีมผู้เชี่ยวชาญฝั่งไทย (Expert Team) เข้ารับการฝึกอบรม Capacity Building ณ ประเทศเกาหลี  

“เนื้อหาหลักของการประชุมครั้งนี้ ครอบคลุม 3 แนวทางคือ  1.การประชุมเชิงปฏิบัติการ เรียนรู้นโยบายและแนวทางในการช่วยเหลือผู้ประกอบการที่มีเทคโนโลยีและนวัตกรรมของประเทศเกาหลีและแลกเปลี่ยนข้อคิดเห็นในการนำมาปรับใช้ในประเทศไทย 2.การศึกษาดูงานสถานศึกษาและหน่วยงานที่มีบทบาทในการบ่มเพาะและสนับสนุนผุ้ประกอบการ SMEs ที่มีเทคโนโลยีและนวัตกรรม 3.เรียนรู้การปรับปรุงเครื่องมือการประเมินเทคโนโลยี ให้มีความสมบูรณ์มากยิ่งขึ้นและแนวทางการพัฒนาระบบ Technology Rating Grade (TRG)”
    
นายวิเชษฐ กล่าวว่า โครงการ KSP จะเป็นโครงการที่มีประโยชน์ต่อประเทศไทย องค์ความรู้ที่ได้จากโครงการนี้สามารถนำมาใช้ในการพัฒนาเครื่องมือการประเมินเทคโนโลยีและออกแบบระบบการค้ำประกันสินเชื่อสำหรับผู้ประกอบการกลุ่มเทคโนโลยีและนวัตกรรม และเป็นเครื่องมือในการช่วยเหลือผู้ประกอบการที่มีเทคโนโลยีให้สามารถเข้าถึงแหล่งเงินทุนได้มากขึ้น

บรรษัทประกันสินเชื่ออุตสาหกรรมขนาดย่อม        ศูนย์ลูกค้าสัมพันธ์ 0-2890-9999
ชนิญญา สันสมภาค  081-860-7477 chaninya@tcg.or.th     www.tcg.or.th
ศรัญยู ตันติเสรี 091-771-2885 saranyu@tcg.or.th         www.facebook.com/tcg.or.th
วิขุดา ก้องกีรติ    089-605-9870    wichuda@tcg.or.th               

ที่มา : กระทรวงการคลัง
ผู้นำเสนอ : กลุ่มสารนิเทศการคลัง สำนักงานปลัดกระทรวงการคลัง 



ที่มา : http://www.thaigov.go.th/news/contents/details/1841