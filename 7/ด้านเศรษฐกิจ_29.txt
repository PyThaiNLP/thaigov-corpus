รัฐบาลไทย-ข่าวทำเนียบรัฐบาล-กรุงไทยจัดโปรโมชั่นสุดคุ้ม ในงานมหกรรมการเงินพัทยา







                                วันพุธที่ 15 กุมภาพันธ์ 2560                              





    272  













   กรุงไทยจัดโปรโมชั่นสุดคุ้ม ในงานมหกรรมการเงินพัทยา
 

   ธนาคารกรุงไทย จัดโปรโมชั่นพิเศษในงานมหกรรมการเงินพัทยา 





   ธนาคารกรุงไทย จัดโปรโมชั่นพิเศษในงานมหกรรมการเงินพัทยา สมัครกรุงไทย พร้อมเพย์ ใช้บริการ SMS Alert ฟรี 1 เดือน สินเชื่อกรุงไทย Super Easy ดอกเบี้ยพิเศษ 15% ต่อปี สินเชื่ออเนกประสงค์ 5 Plus ให้กู้ 5 เท่า สูงสุด 1 ล้านบาท สินเชื่อที่อยู่อาศัย ดอกเบี้ย 0.60% ต่อปี นาน 6 เดือน สินเชื่อ SME ขนาดเล็ก ให้กู้ 3 เท่า สูงสุด 20 ล้านบาท ผ่อนนาน 7 ปี และเงินฝาก KTB ZERO TAX MAX ดอกเบี้ยสูงสุด 2.95% ต่อปี

นายลือชัย ชัยปริญญา ผู้ช่วยกรรมการผู้จัดการใหญ่อาวุโส ผู้บริหารสายงานกลยุทธ์และผลิตภัณฑ์รายย่อย ธนาคารกรุงไทย เปิดเผยว่า ธนาคารร่วมกับบริษัทในเครือนำผลิตภัณฑ์บริการทางการเงินและการลงทุน ร่วมงาน มหกรรมการเงินพัทยา ครั้งที่ 7 ระหว่างวันที่ 17-19 กุมภาพันธ์ นี้ ที่ ศูนย์ประชุมพีช รอยัล คลิฟ โฮเต็ล กรุ๊ป จังหวัดชลบุรี โดยออกแบบบูธให้สอดคล้องกับแนวคิด KTB Digital Station 4.0 มุ่งสู่การเป็นธนาคารแห่งนวัตกรรมที่ตอบสนองไลฟ์สไตล์ของลูกค้าในยุคดิจิทัล

โปรโมชั่นพิเศษภายในงาน ประกอบด้วย สมัคร กรุงไทย พร้อมเพย์ ใช้บริการ SMS Alert ฟรี 1 เดือน สำหรับข้าราชการและพนักงานรัฐวิสาหกิจ สินเชื่อกรุงไทย Super Easy ให้กู้ 5 เท่าของรายได้ สำหรับผู้มีเงินเดือนประจำ สูงสุด 1 ล้านบาท อัตราดอกเบี้ยเพียง 15% ต่อปี ตลอดอายุสัญญา 3 ปี ไม่ต้องค้ำประกัน สินเชื่ออเนกประสงค์ 5 Plus อัตราดอกเบี้ย MRR +5% ต่อปี ให้กู้ 5 เท่าของรายได้ สูงสุด 1 ล้านบาท ผ่อนนาน 48 เดือน สินเชื่อบ้านกรุงไทย...ผ่อนสบาย ผ่อนชำระผ่านบัตรเครดิต KTC รับคะแนนสะสมตลอดอายุสัญญา อัตราดอกเบี้ย 0.99% ต่อปี นาน 9 เดือน เดือนที่ 10-12 กรณีทำประกันชีวิตและประกันอัคคีภัย อัตราดอกเบี้ย MRR -3% ต่อปี ปีที่ 2 MRR -1.25% ต่อปี ปีที่ 3 MRR -1.50% ต่อปี หลังจากนั้น MRR -1.75% ต่อปี ผ่อนสูงสุด 30 ปี สินเชื่อที่อยู่อาศัย อัตราดอกเบี้ย 0.60% ต่อปี นาน 6 เดือน เดือนที่ 7-12 กรณีทำประกันชีวิต และประกันอัคคีภัย อัตราดอกเบี้ย MRR-3% ต่อปี ปีที่ 2-3 อัตราดอกเบี้ย MRR-2.75% ต่อปี หลังจากนั้น MRR-1.75% ต่อปี ผ่อนนาน 20 ปี

สินเชื่อธุรกิจขนาดเล็ก KTB-sSME 3 เท่า (บสย.PGS6) ให้กู้สูงสุด 20 ล้านบาท ผ่อนนาน 7 ปี กรณีวงเงินกู้ไม่เกิน 10 ล้านบาท เงินกู้ระยะยาว อัตราดอกเบี้ยต่ำสุด MRR+2% ต่อปี วงเงินหมุนเวียน อัตราดอกเบี้ยต่ำสุด MRR+2.50% ต่อปี ส่วนวงเงินกู้ 10 ล้านบาทขึ้นไป เงินกู้ระยะยาว อัตราดอกเบี้ยต่ำสุด MRR+1% ต่อปี วงเงินหมุนเวียน อัตราดอกเบี้ยต่ำสุด MRR+1.50% ต่อปี

นอกจากนี้ มีเงินฝากประจำปลอดภาษี KTB ZERO TAX MAX ฝากเท่ากันทุกเดือน 1,000 – 25,000 บาท เลือกฝากได้ 24 เดือน 36 เดือน และ 48 เดือน อัตราดอกเบี้ยสูงสุด 2.95% ต่อปี รวมทั้งบริการให้คำปรึกษาด้านการลงทุนพร้อมของสมนาคุณจาก บมจ.หลักทรัพย์จัดการกองทุน กรุงไทย (KTAM) และบริการให้คำปรึกษาด้านประกันชีวิตจาก บมจ.กรุงไทย-แอกซ่า ประกันชีวิตอีกด้วย

ฝ่ายสื่อสารองค์กรและภาพลักษณ์
โทร.0-2208-4174-7

ที่มา : กระทรวงการคลัง
ผู้นำเสนอ : กลุ่มสารนิเทศการคลัง สำนักงานปลัดกระทรวงการคลัง 



ที่มา : http://www.thaigov.go.th/news/contents/details/1869