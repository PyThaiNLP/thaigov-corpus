รัฐบาลไทย-ข่าวทำเนียบรัฐบาล-การสัมมนาวิชาการเวทีสำนักงานเศรษฐกิจการคลัง (FPO Forum) ภายใต้โครงการขยายบทบาทสำนักงานเศรษฐกิจการคลังสู่ภูมิภาค ครั้งที่ 1/2560







                                วันอังคารที่ 7 กุมภาพันธ์ 2560                              





    284  













   การสัมมนาวิชาการเวทีสำนักงานเศรษฐกิจการคลัง (FPO Forum) ภายใต้โครงการขยายบทบาทสำนักงานเศรษฐกิจการคลังสู่ภูมิภาค ครั้งที่ 1/2560
 

   สศค. จะจัดงานสัมมนาวิชาการเวที FPO Forum ภายใต้โครงการขยายบทบาท สศค.สู่ภูมิภาคครั้งที่ 1/2560 ในวันศุกร์ที่ 10 กุมภาพันธ์ 2560 เวลา 08.00 – 16.00 น.  ณ ห้องคอนเวนชั่น ฮอลล์ โรงแรมดิ อิมเพรส น่าน จังหวัดน่าน 





   นายกฤษฎา จีนะวิจารณะ ผู้อำนวยการสำนักงานเศรษฐกิจการคลัง เปิดเผยว่า สำนักงานเศรษฐกิจการคลัง (สศค.) จะจัดงานสัมมนาวิชาการเวทีสำนักงานเศรษฐกิจการคลัง (FPO Forum) ภายใต้โครงการขยายบทบาทสำนักงานเศรษฐกิจการคลังสู่ภูมิภาคครั้งที่ 1/2560 ในวันศุกร์ที่ 10 กุมภาพันธ์ 2560 เวลา 08.00 – 16.00 น.  ณ ห้องคอนเวนชั่น ฮอลล์ โรงแรมดิ อิมเพรส น่าน จังหวัดน่าน เพื่อเป็นเวทีในการขยายบทบาท เสริมสร้างความรู้ ความเข้าใจ และประชาสัมพันธ์ภารกิจของ สศค. ทั้งในด้านนโยบายและผลงานวิชาการไปสู่ส่วนราชการ สถาบันการศึกษา ภาคธุรกิจเอกชน ประชาชนในส่วนภูมิภาค และองค์กรปกครองส่วนท้องถิ่น พร้อมทั้งรับฟังและแลกเปลี่ยนความคิดเห็นร่วมกับผู้ทรงคุณวุฒิ นักวิชาการ ตัวแทนจากหน่วยงานภาครัฐ ภาคเอกชน และประชาชนทั่วไป

การสัมมนาในครั้งนี้ แบ่งออกเป็น 2 ช่วง โดยในช่วงเช้า จะเป็นการสัมมนาในหัวข้อ “ประชาชนก้าวหน้า รัฐบาลเกื้อหนุน ขับเคลื่อนเศรษฐกิจไทย” โดยได้รับเกียรติจากผู้ทรงคุณวุฒิ ประกอบด้วย 1) นายประทุม จิณเสน รองประธานหอการค้าจังหวัดน่าน  2) นายยุทธกานต์ แสงงาม ผู้จัดการธนาคารออมสิน สาขาเวียงสา จังหวัดน่าน  3) นายนรพรรษ เพ็ชรตระกูล ผู้อำนวยการส่วนวิเคราะห์เสถียรภาพเศรษฐกิจ สำนักงานเศรษฐกิจการคลัง และ 4) ดร. พิมพ์นารา หิรัญกสิ เศรษฐกรชำนาญการพิเศษ สำนักงานเศรษฐกิจการคลัง ร่วมเป็นวิทยากร โดยมี นางสาวอรกันยา  เตชะไพบูลย์ เศรษฐกรชำนาญการ  สำนักงานเศรษฐกิจการคลัง เป็นผู้ดำเนินรายการ  

ขณะที่ใน ช่วงบ่ายจะเป็นการสัมมนาในหัวข้อ “รู้ลึก รู้ทัน การเงินฐานราก” ซึ่งได้รับเกียรติจากผู้ทรงคุณวุฒิ ประกอบด้วย 1) นายสมบุญ จึงคูพัฒนา ผู้อำนวยการฝ่ายพัฒนาสังคมและชุมชน ธนาคารออมสิน 2) นายสุทัศน์  พรมมา สถาบันการเงินชุมชนบ้านซาววา อำเภอเชียงกลาง จังหวัดน่าน และ 3) ดร. ปภาภรณ์ ชุณหชัชราชัย เศรษฐกรชำนาญการพิเศษ  สำนักงานเศรษฐกิจการคลัง ร่วมเป็นวิทยากร  และดำเนินรายการโดย ดร. กุลวีร์ สภาวสุ เศรษฐกรชำนาญการพิเศษ  สำนักงานเศรษฐกิจการคลัง   
                
สศค. ขอเรียนเชิญผู้สนใจเข้าร่วมงานสัมมนาดังกล่าว โดยไม่เสียค่าใช้จ่ายใด ๆ ทั้งนี้ ผู้สนใจสามารถติดตามข้อมูลเพิ่มเติมได้ที่ www.fpo.go.th

คณะโฆษกสำนักงานเศรษฐกิจการคลัง
โทร 0 2273 9020 ต่อ 3236

ที่มา : กระทรวงการคลัง
ผู้นำเสนอ : กลุ่มสารนิเทศการคลัง สำนักงานปลัดกระทรวงการคลัง 



ที่มา : http://www.thaigov.go.th/news/contents/details/1748