รัฐบาลไทย-ข่าวทำเนียบรัฐบาล-นายกรัฐมนตรีเตรียมออกคำสั่งมาตรา 44 ควบคุมการลงทุนที่มีมูลค่าสูงป้องกันการทุจริต







                                วันพุธที่ 22 กุมภาพันธ์ 2560                              





    494  





      พิมพ์    
     
    
















   นายกรัฐมนตรีเตรียมออกคำสั่งมาตรา 44 ควบคุมการลงทุนที่มีมูลค่าสูงป้องกันการทุจริต
 

   นายกรัฐมนตรีเตรียมออกคำสั่งมาตรา 44 ควบคุมการลงทุนที่มีมูลค่าสูงป้องกันการทุจริต 





   วันนี้ (21 กุมภาพันธ์ 2560) เวลา 15.35 น. ณ บริเวณห้องโถง ตึกบัญชาการ 1 ทำเนียบรัฐบาล พลเอก ประยุทธ์ จันทร์โอชา นายกรัฐมนตรีกล่าวภายหลังการประชุมคณะรัฐมนตรีว่า  เตรียมออกคำสั่งมาตรา 44   ในการเข้ามาควบคุมการลงทุนที่มีมูลค่าสูง เพื่อป้องกันปัญหาการทุจริต และให้สินบนใต้โต๊ะ เช่นเดียวกับ     ข้อกังวลของสถาบันวิจัยเพื่อการพัฒนาประเทศไทย (ทีดีอาร์ไอ) เกี่ยวกับร่างพระราชบัญญัติสรรพสามิต    ฉบับใหม่ที่กำหนดพิกัดภาษีสินค้าเครื่องดื่มแอลกอฮอล์ไว้ต่างกัน โดยสุรากำหนดพิกัดภาษีอยู่ที่ 1 พันบาท    ต่ำกว่าพิกัดภาษีเครื่องดื่มจำพวกไวน์หรือเบียร์ ซึ่งอยู่ที่ 3,000 บาท คิดเป็น 3 เท่า  อาจจะกระทบต่อราคาสินค้า ซึ่งขัดกับข้อเสนอของทีดีอาร์ไอ ที่ระบุว่า ทั่วโลกเก็บภาษีเครื่องดื่มแอลกอฮอล์ตามปริมาณดีกรี จนเป็นช่องว่างให้เจ้าหน้าที่รัฐอาจจะไปเรียกรับผลประโยชน์จากส่วนต่างที่เกิดขึ้น โดยนายกรัฐมนตรีเชื่อว่าในเรื่องนี้ หน่วยงานที่เกี่ยวข้องต้องการให้เกิดความเป็นธรรม พร้อมทั้งมอบหมายให้กระทรวงการคลังชี้แจงในประเด็นนี้อีกครั้ง
------------------------------------------------
  



ที่มา : http://www.thaigov.go.th/news/contents/details/1979