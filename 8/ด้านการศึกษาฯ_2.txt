รัฐบาลไทย-ข่าวทำเนียบรัฐบาล-รองปลัด ก.ดิจิทัลฯ เปิดสัมมนา “โครงการเพิ่มประสิทธิภาพการตรวจสอบข้อมูลจราจรทางคอมพิวเตอร์” 







                                วันอังคารที่ 21 กุมภาพันธ์ 2560                              





    192  













   รองปลัด ก.ดิจิทัลฯ เปิดสัมมนา “โครงการเพิ่มประสิทธิภาพการตรวจสอบข้อมูลจราจรทางคอมพิวเตอร์” 
 

   รองปลัด ก.ดิจิทัลฯ
 





             นาวาอากาศเอก สมศักดิ์ ขาวสุวรรณ์ รองปลัดกระทรวงดิจิทัลเพื่อเศรษฐกิจและสังคม (ดีอี) เป็นประธานเปิดงานสัมมนาเชิงวิชาการ “โครงการเพิ่มประสิทธิภาพการตรวจสอบข้อมูลจราจรทางคอมพิวเตอร์” โดยกองป้องกันและปราบปรามการกระทำความผิดทางเทคโนโลยีสารสนเทศ สำนักงานปลัดกระทรวงดิจิทัลฯ ร่วมกับ บริษัท กสท โทรคมนาคม จำกัด (มหาชน) จัดการสัมมนาฯ ดังกล่าวขึ้นเพื่อมุ่งเน้นการพัฒนาศักยภาพของบุคลากรที่เกี่ยวข้องให้มีความรู้ความเข้าใจในด้านภัยคุกคามทางเทคโนโลยีสารสนเทศ และพระราชบัญญัติว่าด้วยการกระทำความผิดเกี่ยวกับคอมพิวเตอร์ พ.ศ.2550 เพิ่มมากยิ่งขึ้น ซึ่งสอดคล้องกับพันธกิจของกระทรวงดิจิทัลฯ ที่มุ่งเน้นส่งเสริม สนับสนุนสังคมดิจิทัล เพื่อพัฒนาประชาชนให้มีความรู้ความสามารถในการประยุกต์ใช้และมูลค่าเพิ่มด้วยเทคโนโลยีดิจิทัล ตลอดจนการส่งเสริม สนับสนุนการพัฒนาเศรษฐกิจและสังคมดิจิทัล ด้วยการบูรณาการการใช้เทคโนโลยีดิจิทัล และข้อมูลสถิติในทุกภาคส่วน เพื่อการพัฒนาประเทศอย่างทั่วถึงและมีประสิทธิภาพ มีคุณธรรม จริยธรรม ถูกต้อง เหมาะสม โดยมีข้าราชการ หน่วยงานสถานศึกษา หน่วยงานภาครัฐ รัฐวิสาหกิจ และประชาชน เข้าร่วมการสัมมนาฯ รวมทั้งสิ้นกว่า 100 คน ณ โรงแรมเซ็นทราบายเซ็นทารา ศูนย์ราชการและคอนเวนชั่นเซ็นเตอร์ ถนนแจ้งวัฒนะ เขตหลักสี่ กรุงเทพฯ เมื่อวันที่ 21 กุมภาพันธ์ 2560
 

***********************



ที่มา : http://www.thaigov.go.th/news/contents/details/1981